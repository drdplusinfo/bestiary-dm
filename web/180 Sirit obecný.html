<h3>Sirit obecný</h3>

<img src="./images/180.png" class="float-right">

<table>
    <tbody>
    <tr>
        <td>Vlastnosti:</td>
        <td>-10/9 / -5/-10/-10/7</td>
    </tr>
    <tr>
        <td>Odolnost:</td>
        <td>-15</td>
    </tr>
    <tr>
        <td>Výdrž:</td>
        <td>-3</td>
    </tr>
    <tr>
        <td>Rychlost:</td>
        <td>-3</td>
    </tr>
    <tr>
        <td>Smysly:</td>
        <td>4/-5/9/-5/- + 4 infravidění</td>
    </tr>
    <tr>
        <td>BČ:</td>
        <td>9</td>
    </tr>
    <tr>
        <td>ÚČ:</td>
        <td>3</td>
    </tr>
    <tr>
        <td>OČ:</td>
        <td>5</td>
    </tr>
    <tr>
        <td>Ochrana:</td>
        <td>2</td>
    </tr>
    <tr>
        <td>Zranění:</td>
        <td>viz níže</td>
    </tr>
    <tr>
        <td>Velikost:</td>
        <td>-15</td>
    </tr>
    <tr>
        <td>Rozměry:</td>
        <td>- / 45 cm</td>
    </tr>
    <tr>
        <td>Četnost výskytu:</td>
        <td>vzácný</td>
    </tr>
    <tr>
        <td>Místo výskytu:</td>
        <td>hvozd, deštný prales</td>
    </tr>
    <tr>
        <td>Zařazení:</td>
        <td>Červi</td>
    </tr>
    <tr>
        <td>Organizace:</td>
        <td>jedinec</td>
    </tr>
    <tr>
        <td>Aktivita:</td>
        <td>téměř stále</td>
    </tr>
    </tbody>
</table>

<h5>Popis Sirita obecného</h5>
<div>
    Sirit má trojhrannou hlavu, která přechází v ploché
    protáhlé tělo s dlouhým bičovitým ocasem, a z boku mu vyrůstají tři páry chapadel. V nich je spousta malých drápků a
    přísavek, těmi se dokáže přichytit na těle teplokrevného tvora, jenž
    se tímto stává siritovým hostitelem. Ze spodu hlavy pak ústa
    svírají prstenec složený z malých ostrých zubů.
    <p>
        Siritova kůže je hladká, hladší než hadí šupiny a také na
        dotek teplejší. Sirit obecný má kůži hnědou, někdy až do
        zelena, a jeho hřbet mnohdy zdobí jemná tmavá kresba.
    </p>
</div>

<h5>Výskyt Sirita obecného</h5>
<div>
    Sirit se přiživuje z tělních tekutin ostatních tvorů.
    Nalézá se tedy na tělech větších teplokrevných zvířat (lidi a
    jim podobné nevyjímaje). Nemá-li hostitele, plazí se travou
    či šplhá po stromech a hledá, koho by pro sebe uchvátil.
</div>

<h5>Chování Sirita obecného</h5>
<div>
    Svůj život tráví sirit na těle hostitele, popřípadě
    jeho hledáním. Po čas, kdy se nemá čím živit, uloví i malé
    hlodavce, ale ti jsou příliš slabí na to, aby na nich mohl žít
    dlouho. Často umírají hned po napadení.
    <p>
        Když sirit najde vhodného tvora, vymrští se a přistane na
        jeho těle. Bleskurychle si tam najde dobré místo, jímž může být
        šíje, záda nebo hruď. Na něm se přisaje a vrazí svá chapadla
        hluboko do těla oběti, aby se pevně uchytil. Jak se jí sirit zavrtává hlouběji do těla, trpí v tu chvíli oběť
        strašlivou bolestí. Ta
        trvá asi 6 kol. Když vše skončí, necítí už oběť kromě slabého
        brnění zhola nic. Jen postupně chřadne a ztrácí síly. Málokdy
        však zemře, sirit se snaží jejího těla co nejdéle využít.
    </p>
</div>

<h5>Reakce Sirita obecného</h5>
<div>
    Je-li bez hostitele, okamžitě na příchozí kořist útočí.
</div>

<h5>Boj Sirita obecného</h5>
<div>
    V boji se sirit snaží vyhýbat se úderům, ve správnou chvíli se vrhnout na některého z útočníků a dostat se mu na
    kůži.
    Je tak mrštný a plochý, že se dokáže vsoukat i pod zbroj.
    <p>
        Jakýkoliv úspěšný útok sirita znamená nalezení správného místa a přisátí se. Samotný útok nepůsobí žádné
        zranění;
        znamená jen, že se sirit dostal nepříteli na kůži. Při přisávání
        se k oběti jí sirit způsobí zranění se Silou -4 + 1k6 (zranění
        je typu B). Pokud pod ním hostitel zemře, jedno kolo trvá,
        než se od něj sirit odpoutá, pak útočí znovu.
    </p>
    <p>
        Zbavit se sirita není věru jednoduché, dokonce je to
        přímo velmi obtížné. Pod kůží totiž nosí zbroj z kostěných
        destiček, jež jej chrání před útoky nepřátel i vlastním hostitelem. Odstranit tvora z těla hostitele bez zranění
        je téměř
        nemožné. Rány se hojí těžko (dvakrát pomaleji) a zůstávají
        po nich velké jizvy.
    </p>
    <p>
        Po světě kolují zvěsti o zázračném býlí, které dokáže
        vypudit sirita z těla ven. O něm však vědí jen moudré knihy
        a výjimečně báby kořenářky. Pokud je však sirit zahuben
        dříve, než se těla pustí, jeho chapadla zůstanou vetknuta,
        přisáta a zaháknuta příliš hluboko. Jedině smrtí stářím či
        vypuzením bylinným lektvarem lze oprostit zbědované tělo
        od jeho parazita.
    </p>
</div>

<h5>Zvláštní vlastnosti Sirita obecného</h5>
<div>
    Sirit své oběti způsobí postižení s parametry:
    <p>Doména = fyz., Prudkost = den, Zdroj = vsi., Vlastnost = Odl,
        Nebezpečnost = 13, Velikost = 3, Živel = -Z, Účinek = Vel, Únava: Vel, Doba propuknutí = ihned</p>
</div>
