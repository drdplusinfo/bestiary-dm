<h3>Vlk</h3>

<img src="./images/181.png" class="float-right">

<table>
    <tbody>
    <tr>
        <td>Vlastnosti:</td>
        <td>1 / 7/-10/-8/-7/4</td>
    </tr>
    <tr>
        <td>Odolnost:</td>
        <td>1</td>
    </tr>
    <tr>
        <td>Výdrž:</td>
        <td>4</td>
    </tr>
    <tr>
        <td>Rychlost:</td>
        <td>-1*</td>
    </tr>
    <tr>
        <td>Smysly:</td>
        <td>-5/0/9/7/-1</td>
    </tr>
    <tr>
        <td>BČ:</td>
        <td>8</td>
    </tr>
    <tr>
        <td>ÚČ:</td>
        <td>5 zuby</td>
    </tr>
    <tr>
        <td>OČ:</td>
        <td>4</td>
    </tr>
    <tr>
        <td>Ochrana:</td>
        <td>1</td>
    </tr>
    <tr>
        <td>Zranění:</td>
        <td>2 D, zuby</td>
    </tr>
    <tr>
        <td>Velikost:</td>
        <td>+0</td>
    </tr>
    <tr>
        <td>Rozměry:</td>
        <td>1 m / 1,5 m</td>
    </tr>
    <tr>
        <td>Četnost výskytu:</td>
        <td>častý</td>
    </tr>
    <tr>
        <td>Místo výskytu:</td>
        <td>tajga, hvozd</td>
    </tr>
    <tr>
        <td>Zařazení:</td>
        <td>Šelmy (psi)</td>
    </tr>
    <tr>
        <td>Organizace:</td>
        <td>smečka</td>
    </tr>
    <tr>
        <td>Aktivita:</td>
        <td>den</td>
    </tr>
    </tbody>
</table>

<h5>Popis Vlka</h5>
<div>
    Jejich šedobílá srst se třpytí jasnou nocí, když vlci
    vyjí na úplný měsíc. V letních dnech pak může být lehce
    narezlá. Protáhlý čenich, uši stále nastraženy, bílé tesáky,
    jež s oblibou trhají čerstvé maso, a oči, jež září, když spatří
    kořist - toť jsou znaky pravého vlka.
    <p>
        Vlk se v mnohém podobá psu, avšak bývá silnějším, rychlejším a často i zuřivějším.
    </p>
</div>

<h5>Výskyt Vlka</h5>
<div>
    Vlci se vyskytují převážně v mírných podmínkách.
    <p>
        Domovem jsou jim listnaté i jehličnaté lesy, které jim dávají
        dost potřebné potravy.
    </p>
</div>

<h5>Chování Vlka</h5>
<div>
    Nedílnou součástí vlkova života je jeho smečka.
    Ta se může skládat ze tří až dvaceti kusů. Panuje v ní tvrdá
    hierarchie. Smečku vede vždy nejsilnější samec, jemuž jsou
    ostatní podřízeni a podle toho se také musejí chovat. S příchodem stáří může nová krev vyzvat letitého samce k
    boji
    o vůdcovství ve smečce. Zde pak hrají důležitou roli schopnosti dorozumění se mezi sebou. Sklopenýma ušima a
    ocasem staženým mezi nohy dává vlk najevo svou podřízenost.
    Takto nemusí vlastní boj ani začít a po chvíli agresivního
    vrčení je rozhodnuto, aniž by došlo k jedinému kousnutí,
    což by znamenalo jisté oslabení smečky.
    <p>
        Vlčí lov je velmi zajímavý. Správným rozmístěním obklíčí
        vlci svou kořist a potichu se k ní přibližují. Ve stádě si vybírají
        ty nejslabší kusy. Snaží se využít momentu překvapení, ale
        když přesto kořist vyplaší, začnou ji štvát. Celá smečka kořisti
        nadbíhá a žene ji, dokud štvané zvěři neskočí jeden z vlků po
        nohách či po krku. Když strhne oběť k zemi, rychlostí blesku
        ji usmrtí. Pak si celá smečka do sytosti nacpe břicha.
    </p>
    <p>
        V lovu vlkům pomáhá velice dobrý čich, jejich čenich
        dokáže vyhledat kořist na dlouhou vzdálenost. Díky čichu
        poznávají svá území a vůbec se mezi sebou dorozumívají
        svým pachem.
    </p>
    <p>
        Když se narodí štěňata, celá smečka se stará o ně i jejich
        matku, aby mláďata co nejdříve zesílila a byla smečce dobrou pomocí.
    </p>
</div>

<h5>Reakce Vlka</h5>
<div>
    Více lidem se vlk nepostaví, raněné či umírající
    bude považovat za snadnou kořist.
    <p>
        Vlci se bojí ohně. Neradi se k němu přibližují, jen tehdy
        přemůžou svůj strach, kdy hlad svírá jejich útroby, a i přesto
        se dají zahnat hořícími větvemi.
    </p>
</div>

<h5>Boj Vlka</h5>
<div>
    Samotní vlci nejsou příliš silnými soupeři. Když se ale
    celá smečka vrhne na svou kořist, snaží se několik vlků
    skočit zepředu a zakousnout se postavě do rukou nebo do
    břicha, ostatní se zezadu vrhají na šíji, až oběti prokousnou
    hrdlo.
</div>
