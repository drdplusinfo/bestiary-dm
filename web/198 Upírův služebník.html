<h3>Upírův služebník</h3>

<img src="./images/198.png" class="float-right">

<table>
  <tbody>
    <tr>
      <td>Vlastnosti:</td>
      <td>2 /3/0/0 /0/5</td>
    </tr>
    <tr>
      <td>Odolnost:</td>
      <td>2</td>
    </tr>
    <tr>
      <td>Výdrž:</td>
      <td>—</td>
    </tr>
    <tr>
      <td>Rychlost:</td>
      <td>+2</td>
    </tr>
    <tr>
      <td>Smysly:</td>
      <td>4/4/4/4/4 + 4 infravidění</td>
    </tr>
    <tr>
      <td>Boj:</td>
      <td>4</td>
    </tr>
    <tr>
      <td>Útok:</td>
      <td>2</td>
    </tr>
    <tr>
      <td>ÚČ:</td>
      <td>2 drápy a zuby</td>
    </tr>
    <tr>
      <td>Obrana:</td>
      <td>2</td>
    </tr>
    <tr>
      <td>Ochrana:</td>
      <td>1</td>
    </tr>
    <tr>
      <td>Zranění:</td>
      <td><a href="https://pph.drdplus.info/#tabulka_zbrani_jednorucni_zbrane">Zranění zbraně</a></td>
    </tr>
    <tr>
      <td></td>
      <td>3 S, drápy a zuby</td>
    </tr>
    <tr>
      <td>Nezranitelnost:</td>
      <td>Ψ</td>
    </tr>
    <tr>
      <td>Velikost:</td>
      <td>+0</td>
    </tr>
    <tr>
      <td>Rozměry:</td>
      <td>1,8 m / Četnost výskytu: neobvyklý</td>
    </tr>
    <tr>
      <td>Místo výskytu:</td>
      <td>kdekoliv na souši</td>
    </tr>
    <tr>
      <td>Zařazení:</td>
      <td>—</td>
    </tr>
    <tr>
      <td>Organizace:</td>
      <td>skupina</td>
    </tr>
    <tr>
      <td>Aktivita:</td>
      <td>různá</td>
    </tr>
  </tbody>
</table>

<h5>Popis Upírova služebníka</h5>
<div>
  Blízko upíra se vyskytují jemu podobná zjevení.
  <p>
    Upíří služebníci mají z nedostatku slunce lehce pobledlou
    kůži a zarudlé oči. Oblékají se různě, podle přání pána, každý upír má jiný vkus. Zbraně nosí jen někteří, jiní
    se starají
    o upírovo pohodlí, a tak je nepotřebují.
  </p>
</div>

<h5>Výskyt Upírova služebníka</h5>
<div>
  Vyskytují se v blízkosti svého pána nebo tam,
  kam byli posláni. Pokud pán zemře, chovají se podle svého
  uvážení a jdou, kam chtějí.
</div>

<h5>Chování Upírova služebníka</h5>
<div>
  Po kousnutí začne nějaký vnitřní pocit přitahovat
  oběť zpět k upírovi. Po nějakém čase se tomu již neubrání a
  vydá se upíra vyhledat. Když jej nalezne, pouto k němu se
  výrazně posílí. Nakonec dojde k ukončení proměny a oběť
  se stane opravdovým upírovým služebníkem.
  <p>
    Přestože jsou služebníci poutáni vazbou ke svému pánovi, zachovali si alespoň z části svou duši. Je sice
    oproštěna
    od většiny vzpomínek, ale její vlastní smýšlení jí zůstalo.
    Služebník se dovede sám rozhodovat, stejně jako před proměnou, jen je hluboko v něm uzamknut pocit, že pán má
    vždy pravdu a je dobré jej poslouchat. Vztah služebníka
    k pánovi je sice uměle stvořený, ale opravdový. Služebníka
    k upírovi kromě citů nic neváže. On chce sloužit a chce být
    svému pánu nablízku.
  </p>
  <p>
    Když pán zemře, litují služebníci jeho smrti, jako by to byl
    člen jejich rodiny. Proto se mnoho služebníků vydává jeho
    smrt pomstít.
  </p>
  <p>
    Přeměna na služebníka trvá různě dlouho. Podle duševní síly oběti od několika dnů až výjimečně po dlouhá léta.
    V průběhu přeměny začíná služebník odvykat slunci a
    žít nočním životem, získává nezranitelnost a jeho tělo se
    postupně mění. Po přeměně mu slunce a svěcená voda ubližují stejně jako upírovi.
  </p>
  <p>
    Služebníci nejsou jako jejich pán závislí na krvi. I když
    čerstvou krev milují nejvíce ze všeho, jedí a pijí cokoliv
    poživatelného. Díky přeměně sice nemusejí každý den spát,
    ale jednou za několik hodin musejí chvíli odpočívat, a aby
    se udrželi silní, pravidelný spánek si dopřávají, mají-li tu
    možnost.
  </p>
</div>

<h5>Reakce Upírova služebníka</h5>
<div>
  Přátele svého pána přivítají, před nepřáteli upíra chrání. Záleží na okolnostech, jak se k nim služebníci
  zachovají.
</div>

<h5>Boj Upírova služebníka</h5>
<div>
  Upíři své strážce vybavují zbraněmi, ostatní služebníci
  ale zbraně většinou nemají, proto bojují jen holýma rukama.
</div>
