<h3>Kohout ohnivý</h3>

<img src="./images/191.png" class="float-right">

<table>
  <tbody>
    <tr>
      <td>Vlastnosti:</td>
      <td>-3/ 1 /-10/-3/-4/11</td>
    </tr>
    <tr>
      <td>Odolnost:</td>
      <td>-6</td>
    </tr>
    <tr>
      <td>Výdrž:</td>
      <td>—</td>
    </tr>
    <tr>
      <td>Rychlost:</td>
      <td>-1</td>
    </tr>
    <tr>
      <td>Smysly:</td>
      <td>-5/-5/2/5/-1</td>
    </tr>
    <tr>
      <td>BČ:</td>
      <td>4</td>
    </tr>
    <tr>
      <td>ÚČ:</td>
      <td>1 pařáty a zobák</td>
    </tr>
    <tr>
      <td>OČ:</td>
      <td>3</td>
    </tr>
    <tr>
      <td>Ochrana:</td>
      <td>3</td>
    </tr>
    <tr>
      <td>Zranění:</td>
      <td>4 S, +O pařáty a zobák</td>
    </tr>
    <tr>
      <td>Nezranitelnost:</td>
      <td>+O, -Vo (+Vo 2,-O 2)</td>
    </tr>
    <tr>
      <td>Velikost:</td>
      <td>-4</td>
    </tr>
    <tr>
      <td>Rozměry:</td>
      <td>50 cm / 70 cm</td>
    </tr>
    <tr>
      <td>Četnost výskytu:</td>
      <td>vzácný</td>
    </tr>
    <tr>
      <td>Místo výskytu:</td>
      <td>kdekoliv na souši</td>
    </tr>
    <tr>
      <td>Zařazení:</td>
      <td>—</td>
    </tr>
    <tr>
      <td>Organizace:</td>
      <td>jedinec</td>
    </tr>
    <tr>
      <td>Aktivita:</td>
      <td>téměř stále</td>
    </tr>
  </tbody>
</table>

<h5>Popis Kohouta ohnivého</h5>
<div>
  Když je ze střechy hořícího domu slyšet hlasité kokrhání, to slaví ohnivý kohout své vítězství. Hrdě vypíná hruď
  a křičí do světa zprávu o svém příchodu. Jeho ohněm planoucí oranžová křídla mávají, až z nich létají jiskry. Krvavě
  rudý
  hřebínek i vole se třesou jeho urputným kokrháním. Když
  poskočí, jeho ocasní pera se zavlní a zahoří spoustou palčivých plamenů. Kam se hne, tam s ním přichází obrovský
  žár.
</div>

<h5>Výskyt Kohouta ohnivého</h5>
<div>
  Ohnivý kohout se rodí z ohně, buďto rovnou z plamenů nebo z řeřavých uhlíků. Po narození se rozběhne tam,
  kam jej kuří nohy ponesou. Nejradši ze všeho má suché jehličnaté lesy.
</div>

<h5>Chování Kohouta ohnivého</h5>
<div>
  O ohnivých kohoutech se povídá, že vyskakují z rozpálených pecí, krbů a starých ohnišť. A jakože mají
  povídačky někdy pravdu, jsou pravdivé i tyto. Kohout se
  rodí na místech, která dlouho rozpaluje oheň a hromadí v nich svou sílu. Jako malý plamének roste, až se z něj
  během jediného zášlehu vyklube velký ohnivý kohout.
  <p>
    Ohnivý kohout miluje oheň, zapaluje vše, co je alespoň
    trochu hořlavé. Pak poskakuje kolem a kokrhá, dokud
    všechno neshoří. Tam, kde se dotkl jeho pařát, zůstávají po
    něm vypálené stopy. Když dílo dokoná a plameny uhasnou,
    ještě se vyválí v popelu a pak jde hledat nové místo, aby se
    opět mohl dívat na svůj živel.
  </p>
  <p>
    Nepotřebuje jíst ani spát, veškerou sílu dokáže nabrat
    v ohni. Daří-li se kohoutovi dobře, může žít i několik let. Většinou si však na něj políčí ti, co jim kohout
    způsobil neplechu.
    A že si takových nepřátel umí nadělat opravdu hodně.</p>
  <p>
    Voda v menším množství je kohoutovi nepříjemná a
    řekám a jezerům se radši zdaleka vyhne. Problémem bývá
    také hustý déšť. Je-li dost vydatný, může ohnivého kohouta
    i zahubit, proto se před ním musí schovávat.
  </p>
</div>

<h5>Reakce Kohouta ohnivého</h5>
<div>
  Ohnivý kohout bývá agresivní a nerad pouští
  kohokoli do blízkosti „svých“ plamenů. Vetřelce zahání
  zuřivým mácháním křídel a hlasitým křikem. Nepomůže-li
  to, dojde i na pařáty a zobák.
</div>

<h5>Boj Kohouta ohnivého</h5>
<div>
  Kohout sice nedokáže létat, ale umí s pomocí křídel
  vyskočit do velké výšky. V boji seká nepřátele pařáty a
  občas je klovne svým zobákem. Tři čtvrtiny každého zranění, které způsobí, jsou popáleniny, protože celé jeho tělo
  pokrývají plameny.
  <p>
    Polití vodou kohouta zraní se <a href="https://pph.drdplus.info/#tabulka_zraneni">Silou -9 až 0</a> (podle
    množství vody), pokud spadne do vody celý, jen to zasyčí,
    zabublá a na hladinu vyplavou již jen saze.
  </p>
</div>

<h5>Zvláštní vlastnosti Kohouta ohnivého</h5>
<div>
  Z kohouta jde strašlivý žár, proto každý v jeho blízkosti (<a href="https://pph.drdplus.info/#tabulka_vzdalenosti">do
  vzdálenosti +9, 2.8 metru</a>) je každé kolo zraněn horkem (+O):
  <div class="calculation">
    ZZ = -3 - 2×Vzdálenost, nejvýše však ZZ = -3 (což je 5 životů bez řádné protipožární ochrany)
  </div>
</div>
