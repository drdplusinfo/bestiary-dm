<h3 id="Skřítek">Skřítek</h3>

<img src="images/186.png" class="float-right">

<table>
    <tbody>
    <tr>
        <td>Vlastnosti:</td>
        <td>-10/8/3/-3/1 / 5</td>
    </tr>
    <tr>
        <td>Odolnost:</td>
        <td>-18</td>
    </tr>
    <tr>
        <td>Výdrž:</td>
        <td>-1</td>
    </tr>
    <tr>
        <td>Rychlost:</td>
        <td>-12</td>
    </tr>
    <tr>
        <td>Smysly:</td>
        <td>3/3/3/3/3</td>
    </tr>
    <tr>
        <td>Boj:</td>
        <td>8</td>
    </tr>
    <tr>
        <td>Útok:</td>
        <td>3</td>
    </tr>
    <tr>
        <td>Obrana:</td>
        <td>5</td>
    </tr>
    <tr>
        <td>Ochrana:</td>
        <td>0</td>
    </tr>
    <tr>
        <td>Zranění:</td>
        <td>—</td>
    </tr>
    <tr>
        <td>Velikost:</td>
        <td>-15</td>
    </tr>
    <tr>
        <td>Rozměry:</td>
        <td>20-30 cm / Četnost výskytu: častý</td>
    </tr>
    <tr>
        <td>Místo výskytu:</td>
        <td>hvozd, město</td>
    </tr>
    <tr>
        <td>Zařazení:</td>
        <td>—</td>
    </tr>
    <tr>
        <td>Organizace:</td>
        <td>jedinec, rozvinutější společenství</td>
    </tr>
    <tr>
        <td>Aktivita:</td>
        <td>den, někteří noc</td>
    </tr>
    </tbody>
</table>

<h5 id="Popis Skřítek">Popis</h5>
<div>
    Skřítci se v mnohém podobají člověku, jen jsou o
    dost menší než lidé. Díky svému vzrůstu mohou lidem připadat bezbranní a roztomilí, ale nemusí tomu tak do-opravdy
    vždycky být.
</div>

<h5 id="Výskyt Skřítek">Výskyt</h5>
<div>
    Skřítkové bývají málo odolní, a proto je nelze hledat v místech s těžkými podmínkami k životu. Vyskytují se
    hlavně v poklidných lesích, kde si zřídí své sídlo v dutině
    nějakého stromu.
    <p>Někteří obývají i lidská obydlí, tam buď pomáhají, nebo naopak škodí.</p>
</div>

<h5 id="Chování Skřítek">Chování</h5>
<div>
    Skřítkové žijící v lesích jsou i se svou rodinou nastě-hovaní v malých domcích či ve vykotlaných stromech.
    Les jim poskytuje v životu vše, co je třeba. Sbírají v něm
    jahody, maliny, hříbky a občas skřítčí lovec skolí nějaké to
    malé zvíře.
    <p>
        Skřítkové obyčejně žijí nedaleko sebe, ale dají se mezi nimi
        nalézt i samotáři, kteří se potulují lesem nebo si jen tak někde
        stranou od ostatních užívají hovění si v měkkém mechu.
    </p>
    <p>Pro les je přítomnost skřítků hotovým požehnáním.
        S nimi totiž v lese zůstává radost a síla života, třebas malého. Najde-li se někdo, kdo by chtěl lesu škodit,
        skřítkové jej
        odtud kvapem vyprovodí.
    </p>
    <p>
        Několik málo skřítků žije skrytě mezi lidmi. Někteří hodní domácí skřítkové se rozhodli lidem pomáhat a tu a tam
        nějakou drobnou práci zastanou. Patrně tu a tam i smetany
        ulíznou nebo koláček okoušou, ale to není pro domácnost
        velkým zlem.
    </p>
    <p>
        Naopak škodný skřítek žije s právě opačným cílem. Tito
        skřítci jsou hotovými mistry v provádění škodolibých žertů
        a všelijakých škod. Nejraději schovávají klíče a podobné
        důležité věci a pak se vesele baví nad neštěstím domácího.
    </p>
    <p>
        Všem skřítkům je společná jejich plachost, a to i těm, co
        se vyskytují v lidských příbytcích. Neradi stojí tváří v tvář
        „velkým lidem“.
    </p>
</div>

<h5 id="Reakce Skřítek">Reakce</h5>
<div>
    Díky plachosti a snad i strachu se skřítkové příliš neukazují. Je-li skřítek viděn, neřku-li chycen, snaží se
    uprchnout, jak je to jen možné.
</div>

<h5 id="Boj Skřítek">Boj</h5>
<div>
    Skřítkové neradi bojují, ale když není zbytí, kopou a
    koušou, seč to jen jde. Boje se účastní nejraději ve skrytu,
    odkud pouštějí svá skřítčí kouzla.
    <p>Není radno postavit se skřítčí magii, mohl bys dojít nemalé újmy.</p>
</div>

<h5 id="Zvláštní vlastnosti skřítka">Zvláštní vlastnosti</h5>
<div>
    Ze své přirozenosti mají skřítci trochu magického umu, a proto mohou bez omezení sesílat drobná kouzlíčka. Jedná se
    pouze o maličkosti, kterými si občas pomohou
    při práci. Mají také rádi různé kouzelné fórky - nemálokrát
    někdo vyběhl z lesa s oslíma ušima.
    <p>
        Z některých dalších oblíbených kouzel jsou to: „Oživ uvadlou květinku“, „Prachovka“, „Roztrhni váček“, „Převrhni
        sklenici“, „Projímadlo“ nebo vzácný „Vosí roj“.
    </p>
</div>
