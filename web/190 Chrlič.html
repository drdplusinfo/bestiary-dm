<h3 id="Chrlič">Chrlič</h3>

<img src="images/190.png" class="float-right">

<table>
    <tbody>
    <tr>
        <td>Vlastnosti:</td>
        <td>-2/5 /-2/-5/-4/5</td>
    </tr>
    <tr>
        <td>Odolnost:</td>
        <td>-2</td>
    </tr>
    <tr>
        <td>Výdrž:</td>
        <td>—</td>
    </tr>
    <tr>
        <td>Rychlost:</td>
        <td>+8 let</td>
    </tr>
    <tr>
        <td>Smysly:</td>
        <td>-1/0/-1/3/10</td>
    </tr>
    <tr>
        <td>BČ:</td>
        <td>6</td>
    </tr>
    <tr>
        <td>ÚČ:</td>
        <td>3 drápy</td>
    </tr>
    <tr>
        <td>OČ:</td>
        <td>3</td>
    </tr>
    <tr>
        <td>Ochrana:</td>
        <td>1 (15 v podobě kamene)</td>
    </tr>
    <tr>
        <td>Zranění:</td>
        <td>1 S</td>
    </tr>
    <tr>
        <td>Nezranitelnost:</td>
        <td>±O, ±Vz, ½±Vo (vše v podobě kamene)</td>
    </tr>
    <tr>
        <td>Velikost:</td>
        <td>-3</td>
    </tr>
    <tr>
        <td>Rozměry:</td>
        <td>50 cm / 120 cm</td>
    </tr>
    <tr>
        <td>Četnost výskytu:</td>
        <td>neobvyklý</td>
    </tr>
    <tr>
        <td>Místo výskytu:</td>
        <td>kdekoliv na souši</td>
    </tr>
    <tr>
        <td>Zařazení:</td>
        <td>—</td>
    </tr>
    <tr>
        <td>Organizace:</td>
        <td>jedinec, primitivní společenství</td>
    </tr>
    <tr>
        <td>Aktivita:</td>
        <td>noc (<a href="#Zvláštní vlastnosti Chrliče">den viz níže</a>)</td>
    </tr>
    </tbody>
</table>

<h5 id="Popis Chrliče">Popis</h5>
<div>
    Ve dne je chrlič kamennou sochou v podobě ošklivého skřeta s netopýřími křídly a dlouhým ocasem. Sedává a spí
    na branách hradů, aby se při západu slunce mohl probudit.
    Jakmile zmizí slunce za obzorem, jeho kamenný krunýř se
    promění v chladnou zelenošedou kůži. Jeho probuzené oči
    pak září do dáli děsivým zeleným světlem. Nakonec roztáhne
    křídla a podoben velkému netopýru brázdí noční oblohu.
</div>

<h5 id="Výskyt Chrliče">Výskyt</h5>
<div>
    Ruiny hradů, střechy kamenných domů, hradební
    zdi či podzemní krypty jsou tím pravým domovem pro chrliče. Nalézá se všude tam, kde může být za dne ve své podobě
    nenápadný.
    <p>
        Chrličům nevadí žár slunce ani mrazivé zimy, a tak se různé druhy vyskytují po celém světě.
    </p>
</div>

<h5 id="Chování Chrliče">Chování</h5>
<div>
    Ve dne chrlič tvrdě spí a se slunce západem, když
    zemi přikryje stín, vydává se na lov. Je to dobrý lovec, rád
    se živí čerstvým masem, zvláště hlodavci (krysy a králíci)
    jeho spárům jen těžko uniknou. Ve tmě totiž vidí mnohem
    lépe než za dne. Úplně nejradši však je, když může vyplenit
    nějaký ten holubník.
    <p>Některé druhy chrličů škodí obyvatelům svých domovů.
        Snaží se je vystrnadit pryč, aby měli celý dům, palác nebo
        hrad jen sami pro sebe.
    </p>
</div>

<h5 id="Reakce Chrliče">Reakce</h5>
<div>
    Pokud k nim dolehne nějaký ruch, tiše naslouchají
    a jsou připraveni vetřelce překvapit. Proto není radno být
    hlučným dobrodruhem.
</div>

<h5 id="Boj s Chrličem">Boj</h5>
<div>
    V boji by jim mohl leckterý šermíř závidět. Jejich křídla jim dávají úžasnou rychlost a obratnost. Ostrými drápy
    urputně sekají proti nepříteli ve snaze zasáhnout obličej.
    Oslepená oběť pak ráda jejich domov opustí.
</div>

<h5 id="Zvláštní vlastnosti Chrliče">Zvláštní vlastnosti</h5>
<div>
    Každé ráno donutí sluneční paprsky chrliče opět se uložit ke spánku - proměnit se v kámen. Chrliči žijící v temných
    podzemích mohou být vzhůru velkou část dne, stejně se ale při odpočinku proměňují v kámen.
    <p>Ve spánku není chrlič ničím jiným než kamenem, a zdaříli se jeho sochu rozbít, chrlič již neprocitne. Pokud ale
        na chrliče nesvítí slunce a ten jen odpočívá, může se při sebemenším vyrušení probudit, přeměnit se a zaútočit.
    </p>
    <p>
        Zastihne-li chrliče slunce, má asi minutu na to, než se úplně promění v sochu. Pokud si před úsvitem nenašel
        příhodné místo, donutí jej slunce usadit se někde poblíž.</p>
</div>
