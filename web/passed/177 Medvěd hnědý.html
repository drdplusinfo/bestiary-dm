<h3 id="Medvěd hnědý">Medvěd hnědý</h3>

<img src="/images/177.png" class="float-right">

<table>
    <tbody>
    <tr>
        <td>Vlastnosti:</td>
        <td>11/0/-5/-7/-7/6</td>
    </tr>
    <tr>
        <td>Odolnost:</td>
        <td>7</td>
    </tr>
    <tr>
        <td>Výdrž:</td>
        <td>3</td>
    </tr>
    <tr>
        <td>Rychlost:</td>
        <td>+6*</td>
    </tr>
    <tr>
        <td>Smysly:</td>
        <td>-2/0/4/4/0</td>
    </tr>
    <tr>
        <td>BČ:</td>
        <td>1</td>
    </tr>
    <tr>
        <td>ÚČ:</td>
        <td>5 tlapy, zuby</td>
    </tr>
    <tr>
        <td>OČ:</td>
        <td>1</td>
    </tr>
    <tr>
        <td>Ochrana:</td>
        <td>2</td>
    </tr>
    <tr>
        <td>Zranění:</td>
        <td>9 S, tlapy, zuby</td>
    </tr>
    <tr>
        <td>Velikost:</td>
        <td>+6</td>
    </tr>
    <tr>
        <td>Rozměry:</td>
        <td>1,7 m / 2 m</td>
    </tr>
    <tr>
        <td>Četnost výskytu:</td>
        <td>obvyklý</td>
    </tr>
    <tr>
        <td>Místo výskytu:</td>
        <td>tajga, eventuelně hvozd</td>
    </tr>
    <tr>
        <td>Zařazení:</td>
        <td>Šelmy (medvědi)</td>
    </tr>
    <tr>
        <td>Organizace:</td>
        <td>jedinec</td>
    </tr>
    <tr>
        <td>Aktivita:</td>
        <td>den</td>
    </tr>
    </tbody>
</table>

<h5 id="Popis Medvěd hnědý">Popis</h5>
<div>
    V těle tohoto medvěda tkví veliká síla, jeho
    mocné tlapy dokážou skolit koně a velkými drápy jej
    pak rozsápat na kusy. Postaví-li se na zadní, předčí
    svou velikostí statného chlapa.
    <p>
        Hustá hnědá srst je medvědovi kožichem, jenž jej
        chrání před mrazem a chladem dlouhých zim. Jeho
        hlava je hrubých rysů, jež dávají znát mnohé o stisku medvědových čelistí. A když zařve, jeho hlasem se
        hory otřásají.
    </p>
</div>

<h5 id="Výskyt Medvěd hnědý">Výskyt</h5>
<div>
    Jeho domovem bývají chladné lesy blízko průzračných řek. Je mu dobře tam, kde má dostatek klidu a potravy.
</div>

<h5 id="Chování Medvěd hnědý">Chování</h5>
<div>
    Ač to na první pohled tak nevypadá, medvěd
    hnědý patří mezi všežravce. K jeho potravě patří bobule
    a vybraná mraveniště, stejně jako ryby, drobní hlodavci,
    vysoká zvěř či mršiny.
    <p>
        Medvědi jsou samotáři, i mláďata vychovává pouze matka. Vodí je s sebou dlouhá léta a předává jim své znalosti
        důležité v boji o přežití. Než mláďata dorostou, ráda si hrají,
        jejich hry jsou jim dobré k naučení se věcí, které budou
        potřebovat, až je matka opustí.
    </p>
    <p>
        Vždy když z hor přijde mráz, zalézají medvědi do svých
        doupat, kde dlouhým spánkem tráví sychravý zimní čas.
    </p>
    <p>
        Pro medvěda je důležité teritorium, třením o kmeny
        stromů dává najevo, kam zasahuje jeho území. Každý jiný
        medvěd bývá napaden a vyhnán z kraje pryč. Souboje medvědích samců mnohdy končívají velmi zle, jejich drápy jsou
        ostré a zuby o nic méně nebezpečné.
    </p>
</div>

<h5 id="Reakce Medvěd hnědý">Reakce</h5>
<div>
    Přes svou velkou sílu medvěd boj nevyhledává.
    <p>Často své nepřátele včas postřehne a odkráčí jim z cesty.</p>
    Podaří-li se někomu medvěda překvapit, nejdříve se snaží
    svého nepřítele odstrašit. Svou sílu dává najevo hlasitým
    řevem, jímž zažene nejednoho slabšího protivníka. I na zadní se dovede postavit, a ukázat tak svoji velikost.
    Pokud
    ukázka jeho rozhořčení postrádá účinku, útočí. Matka chránící medvíďata může být mnohdy nebezpečnější než velký
    samec. Jsou-li medvíďata ohrožena, urputně je brání.
</div>

<h5 id="Boj Medvěd hnědý">Boj</h5>
<div>
    V boji jsou medvědí drápy smrtící zbraní. Dosta-- nou-li příležitost jeho nepřehlédnutelné tesáky, dokážou velice
    škaredě
    poranit.
</div>
