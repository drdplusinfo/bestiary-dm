<h3 id="Bludička mokřadní">Bludička mokřadní</h3>

<img src="/images/189.png" class="float-right">

<table>
    <tbody>
    <tr>
        <td>Vlastnosti:</td>
        <td>-/25/-/-10/-6/10</td>
    </tr>
    <tr>
        <td>Odolnost:</td>
        <td>-18</td>
    </tr>
    <tr>
        <td>Výdrž:</td>
        <td>—</td>
    </tr>
    <tr>
        <td>Rychlost:</td>
        <td>+10 let</td>
    </tr>
    <tr>
        <td>Smysly:</td>
        <td>0/-/-/0/BČ: 25</td>
    </tr>
    <tr>
        <td>ÚČ:</td>
        <td>—</td>
    </tr>
    <tr>
        <td>OČ:</td>
        <td>—</td>
    </tr>
    <tr>
        <td>Ochrana:</td>
        <td>—</td>
    </tr>
    <tr>
        <td>Zranění:</td>
        <td>—</td>
    </tr>
    <tr>
        <td>Nezranitelnost:</td>
        <td>B, S, D, ±Vo, ±Z</td>
    </tr>
    <tr>
        <td>Velikost:</td>
        <td>-40</td>
    </tr>
    <tr>
        <td>Rozměry:</td>
        <td>1 cm</td>
    </tr>
    <tr>
        <td>Četnost výskytu:</td>
        <td>obvyklý</td>
    </tr>
    <tr>
        <td>Místo výskytu:</td>
        <td>mokřad</td>
    </tr>
    <tr>
        <td>Zařazení:</td>
        <td>—</td>
    </tr>
    <tr>
        <td>Organizace:</td>
        <td>hejno (houf)</td>
    </tr>
    <tr>
        <td>Aktivita:</td>
        <td>noc</td>
    </tr>
    </tbody>
</table>

<h5 id="Popis Bludička mokřadní">Popis</h5>
<div>
    Objevují-li se za tmavých nocí uprostřed mokřadů
    malá zářivá světélka, to bludičky mají svůj rej.
    <p>
        Tancují kolem ztrouchnivělých stromů a poletují v mlze
        z bělostných par. Ve dne pak zalézají pod kameny a schovávají se v kmenech stromů.
    </p>
</div>

<h5 id="Výskyt Bludička mokřadní">Výskyt</h5>
<div>
    Močály, mokřady a slatiny jsou domovem bludiček. Žijí tam, kde leží shnilé a trouchnivé stromy, kde je
    dostatečně podmáčená půda a kam nechodí mnoho lidí.
</div>

<h5 id="Chování Bludička mokřadní">Chování</h5>
<div>
    Bludičky jsou velice záhadná stvoření.
    <p>
        Povídá se, že každého poutníka svedou daleko z cesty a
        zavedou jej do hlubin podmáčené země, kde jej spolknou
        močály. To však není pravda, bludičky nemají nejmenší
        zájem na smrti jakýchkoli bytostí. Nemohou za to, že leckterý poutník začne obdivovat jejich krásu a zapomene se
        držet pevné cesty. Pak již není daleko tomu, aby zapadl do
        bažiny.
    </p>
    <p>
        Někdy tancují bludičky samy, ale častěji se spolčují do
        houfů, snad aby si noc více užily.
    </p>
    <p>
        Život bludiček je zahalen rouškou tajemství a opředen
        spoustou neznáma. Zatím žádný učenec nedokázal popsat,
        čím se bludičky živí, jak se rozmnožují a proč vůbec létávají
        a svítívají po nocích.
    </p>
    <p>
        Některé báchorky dokonce vyprávějí o tom, že bludičky
        do tohoto světa vůbec nepatří, že jsou to jen záblesky vzpomínek zemřelých.
    </p>
    <p>
        Ani my nenapíšeme, jak je tomu doopravdy, není potřeba
        vědět úplně všechno.
    </p>
</div>

<h5 id="Reakce Bludička mokřadní">Reakce</h5>
<div>
    Vyruší-li někdo bludičky, prchnou a odletí tancovat jinam. Někdy se však přiblíží až k člověku a tancují
    v kruhu kolem něj.
</div>

<h5 id="Boj Bludička mokřadní">Boj</h5>
<div>
    Bludičky jsou nehmotné podstaty, proto jim nelze ublížit žádnou zbraní, nelze je dokonce ani chytit. Snad jen
    ohněm nebo nějakým mocným kouzlem je lze usmrtit. Když
    zemřou, padají bludičky k zemi, a ještě než dopadnou, se
    s lehkým vzdechem, jako kdyby zazpíval vítr, rozplynou.
    Kdo by však chtěl takové neškodné tvory vybíjet?
</div>
