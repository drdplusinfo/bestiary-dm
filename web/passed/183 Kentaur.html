<h3 id="Kentaur">Kentaur</h3>

<img src="images/183.png" class="float-right">

<table>
    <tbody>
    <tr>
        <td>Vlastnosti:</td>
        <td>10/-5/2 /3/0/-1</td>
    </tr>
    <tr>
        <td>Odolnost:</td>
        <td>7</td>
    </tr>
    <tr>
        <td>Výdrž:</td>
        <td>6</td>
    </tr>
    <tr>
        <td>Rychlost:</td>
        <td>+3</td>
    </tr>
    <tr>
        <td>Smysly:</td>
        <td>2/2/2/2/2</td>
    </tr>
    <tr>
        <td>Boj:</td>
        <td>-4</td>
    </tr>
    <tr>
        <td>Útok:</td>
        <td>-2</td>
    </tr>
    <tr>
        <td>Obrana:</td>
        <td>-2</td>
    </tr>
    <tr>
        <td>Ochrana:</td>
        <td>0</td>
    </tr>
    <tr>
        <td>Zranění:</td>
        <td><a href="https://pph.drdplus.info/#tabulka_zbrani_jednorucni_zbrane">Zranění zbraně</a></td>
    </tr>
    <tr>
        <td>Velikost:</td>
        <td>+6</td>
    </tr>
    <tr>
        <td>Rozměry:</td>
        <td>2,6 m / 2,6 m</td>
    </tr>
    <tr>
        <td>Četnost výskytu:</td>
        <td>obvyklý</td>
    </tr>
    <tr>
        <td>Místo výskytu:</td>
        <td>hvozd, step, savana</td>
    </tr>
    <tr>
        <td>Zařazení:</td>
        <td>—</td>
    </tr>
    <tr>
        <td>Organizace:</td>
        <td>primitivní společenství, výjimečně rozvinuté společenství</td>
    </tr>
    <tr>
        <td>Aktivita:</td>
        <td>den</td>
    </tr>
    </tbody>
</table>

<h5 id="Popis Kentaur">Popis</h5>
<div>
    Kentaur je z půli člověkem a z půli koněm. Hlava a
    paže jsou lidské, stejně tak celý napřímený trup. V pase však
    přechází v čtyřnohé koňské tělo.
    <p>
        Barva srsti může být různá, od černé přes hnědou nebo
        grošovanou až po čistě bílou. Podobně i ohon může mít barvu jako koňský. Ve stejné barvě pak mají kentauři
        vlasy,
        které jsou mnohem silnější než lidské a podobají se spíše
        koňským žíním.
    </p>
    <p>
        Ostré rysy ve tváři a nedůvěřivé oči, to je typický znak
        kentauřího pokolení.
    </p>
</div>

<h5 id="Výskyt Kentaur">Výskyt</h5>
<div>
    Kentauři se rádi prohánějí po širých travnatých
    rovinách, jež jim poskytnou dost blahodárného a radostného pohybu. Někteří také obývají teplejší listnaté lesy.
</div>

<h5 id="Chování Kentaur">Chování</h5>
<div>
    Kentauři jsou hrdou rasou. Vyzdvihují své kmeny, uznávají své rody a žijí v malých vesnicích, na které
    nedají dopustit. Obydlí si stavějí ze dřeva či z proutí a střechu pokrývají seschlou travou.
    <p>Jejich život je dost podobný životu barbarských kmenů.
        Na pláních a v lesích loví divou zvěř, sbírají lesní plody a ze
        dřeva i kovu si vyrábějí jednoduché zbraně a nástroje. Spolčují se do kmenů, ve kterých vládne ten nejsilnější
        kentaur
        jako náčelník.
    </p>
    <p>
        Jak je stvořila příroda, běhají po pláních. Nesvazují se
        žádným oblečením, které by jim vadilo ve volném pohybu.
    </p>
    <p>
        Někteří ale trochu přivykli lidským zvyklostem. A proto
        kentauři, kteří se rozšířili do oblastí, kde vládnou tuhé zimy,
        se zahalují do dek a plášťů, aby se uchránili před nebezpečným mrazem.
    </p>
    <p>
        Někteří výjimeční kentauři přesídlili na okraje lidských
        měst. Snad popřeli svou přirozenost a vztah k přírodě a
        vydali se k lidem, kteří jsou jim povahou vcelku podobní.
        Zde pak obhospodařují svá pole či pastviny. Kentauři, co se
        usadili ve městech (a je jich opravdu málo), se leckdy oblečou i do nějaké lehké vesty, avšak svou zvířecí část
        oděvem
        neskrývají.
    </p>
    <p>
        Je tolik různých druhů kentauřího chování, že je ani
        nejde všechny vypsat. Každý je, stejně jako člověk, úplně
        jiný. Něčím se ale přeci jen kentauři odlišují. Bývají chytří
        a sebejistí, sice nepříliš inteligentní, ale dokážou rychle a
        účelně jednat. Jejich výbušná a zbrklá povaha je jim často
        nemalou přítěží. A častá zábava, popíjení, chvástání se a
        silácké řeči jsou na denním pořádku.
    </p>
    <p>
        Na rodinný život kentauři mnoho nedbají. Mnohoženství
        upřednostňují, jak pud jim káže.
    </p>
</div>

<h5 id="Reakce Kentaur">Reakce</h5>
<div>
    Kentauři z lesů a plání bedlivě střeží svá území a
    jakéhokoli vetřelce ihned přivedou do zajetí. Mnohé kmeny
    zabíjejí už na potkání. Ale jak už bylo řečeno, náčelníci některých vesnic mohou být výjimečně vstřícní a přístupní.
</div>

<h5 id="Boj Kentaur">Boj</h5>
<div>
    V boji jsou kentauři opravdu dobří a bývají nelehkými
    soupeři. Nejvíce využívají dlouhých kopí a oštěpů nebo kropí útočníky šípy z dlouhých či reflexních luků.
</div>
