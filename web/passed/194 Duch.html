<h3 id="Duch">Duch</h3>

<img src="images/194.png" class="float-right">

<table>
    <tbody>
    <tr>
        <td>Vlastnosti:</td>
        <td>Sil -/ Obr 9/ Zrč -/ Vol 3 / Int 3 /Chr 12</td>
    </tr>
    <tr>
        <td>Odolnost:</td>
        <td>Vol (obvykle 3)</td>
    </tr>
    <tr>
        <td>Výdrž:</td>
        <td>—</td>
    </tr>
    <tr>
        <td>Rychlost:</td>
        <td>+10 let</td>
    </tr>
    <tr>
        <td>Smysly:</td>
        <td>-5/-/-2/0/2</td>
    </tr>
    <tr>
        <td>BČ:</td>
        <td>9</td>
    </tr>
    <tr>
        <td>ÚČ:</td>
        <td>5 dotek</td>
    </tr>
    <tr>
        <td>OČ:</td>
        <td>—</td>
    </tr>
    <tr>
        <td>Ochrana:</td>
        <td>—</td>
    </tr>
    <tr>
        <td>Zranění:</td>
        <td>Vol (obvykle 3) Ψ</td>
    </tr>
    <tr>
        <td>Nezranitelnost:</td>
        <td>fyzická (B, S, D), tepelná (±O, ±Vo), ±Vz, ±Z</td>
    </tr>
    <tr>
        <td>Velikost:</td>
        <td>+0 (nebo podle představitele, ducha krolla bude asi větší)</td>
    </tr>
    <tr>
        <td>Rozměry:</td>
        <td>1,8 m / Četnost výskytu: vzácný</td>
    </tr>
    <tr>
        <td>Místo výskytu:</td>
        <td>kdekoliv</td>
    </tr>
    <tr>
        <td>Zařazení:</td>
        <td>—</td>
    </tr>
    <tr>
        <td>Organizace:</td>
        <td>jedinec</td>
    </tr>
    <tr>
        <td>Aktivita:</td>
        <td>stále (den)</td>
    </tr>
    </tbody>
</table>

<h5 id="Popis Duch">Popis</h5>
<div>
    Bílým přízračným závojem, jenž se plíží temnotou,
    je duch. Postavou je podoben člověku, kterým byl za svého
    původního života. Nyní jej však už jeho tělo netíží. Stal se
    jen lehce zářivým stínem, který dokáže létat vysoko v oblacích nebo třeba procházet kamennou stěnou.
    <p>
        V noci je duch velice nenápadný a je těžké jej vůbec spatřit. Těm, co duchy neznají, to může být velmi
        nebezpečné, či dokonce osudné.
    </p>
</div>

<h5 id="Výskyt Duch">Výskyt</h5>
<div>
    Duchové povstávají z prokletých hrobů nebo vznikají z lidí, kteří nedokázali dojít klidu ani po smrti. Někdy
    se může člověka změnit v ducha za trest za zločiny, jichž se
    v životě dopustil.
    <p>
        Obrovskou nenávist cítí duchové ke slunci, které jim
        působí strašlivou bolest. Za dne proto přežívají v zemi,
        v hlubokých kobkách nebo temných jeskyních.
    </p>
</div>

<h5 id="Chování Duch">Chování</h5>
<div>
    Duchové ztratili své tělo, proto nejsou schopni nic
    uchopit ani zvednout. Dokážou ale procházet stěnami a létat.
    <p>
        Říká se, že je duchům souzeno putovat světem a odčinit své skutky, aby mohli konečně dojít pokoje. Zloba a
        nenávist jim stále zachvacuje mysl, a proto se jim hlavou
        často honí krvavé myšlenky.
    </p>
    <p>
        Duchové jsou většinou nemrtví s duší. Mají své vzpomínky na život i na smrt, znají vše, co za života znali.
        Mnoho z toho ale v přízračném těle nemohou použít. Vše hmotné jimi totiž prochází.
    </p>
    <p>
        Duchové se mohou chovat jako lidé - být veselí, smutní,
        dobří i zlí. Prošli si ale událostmi, které navždy poznamenaly
        jejich chování. Není se tedy čemu divit, že duchové bývají
        bezcitní a někdy i dost lhostejní. Život mimo fyzický svět je
        někdy sžírá tak moc, že si nepřejí nic jiného, než konečně
        dojít pokoje.
    </p>
</div>

<h5 id="Reakce Duch">Reakce</h5>
<div>
    Protože má tento nemrtvý vlastní myšlení, dosti se
    odlišuje od kostlivce i zombie. Nemusí hned útočit, může
    být lstivý a prohnaný, ale také nemusí postavám vůbec škodit. Někteří duchové se v myšlení podobají lidem, proto se
    mohou zachovat téměř jakkoliv.
</div>

<h5 id="Boj Duch">Boj</h5>
<div>
    Duch nemá tělo na to, aby dokázal bojovat zbraní a
    zranit tak své nepřátele. Síla je však v jeho podstatě. Chceli, může duch svým dotekem vysát z nepřítele životní
    energii, jedná se o zranění typu Ψ . Dotek působí jako lehké
    zamrazení na kůži s následnou únavou až mdlobami. Tímto
    způsobem dokáže duch člověka i zahubit.
    <p>
        Při dotyku se snaží duch proniknout do mysli oběti a způsobit jí psychické zranění (k takovému zranění se již
        nepřičítá bonus za Sílu ani se neodečítá Ochrana zbroje).
    </p>
    <p>
        Odolnost a Zranění závisí na duchově Vůli (obvykle 3), proto zvýší-li se jeho Vůle, zvyš i tyto dvě hodnoty.
    </p>
</div>
