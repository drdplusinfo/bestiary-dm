<h3 id="Gryf">Gryf</h3>

<img src="/images/169.png" class="float-right">

<table>
    <tbody>
    <tr>
        <td>Vlastnosti:</td>
        <td>9 / -1/-10/-6/-7/13</td>
    </tr>
    <tr>
        <td>Odolnost:</td>
        <td>5</td>
    </tr>
    <tr>
        <td>Výdrž:</td>
        <td>3</td>
    </tr>
    <tr>
        <td>Rychlost:</td>
        <td>+4</td>
    </tr>
    <tr>
        <td></td>
        <td>+10* let</td>
    </tr>
    <tr>
        <td>Smysly:</td>
        <td>-5/-2/-3/2/6</td>
    </tr>
    <tr>
        <td>BČ:</td>
        <td>0</td>
    </tr>
    <tr>
        <td>ÚČ:</td>
        <td>3, spáry a zobák (ze vzduchu)</td>
    </tr>
    <tr>
        <td></td>
        <td>4, spáry a zobák (na zemi)</td>
    </tr>
    <tr>
        <td>OČ:</td>
        <td>0</td>
    </tr>
    <tr>
        <td>Ochrana:</td>
        <td>1</td>
    </tr>
    <tr>
        <td>Zranění:</td>
        <td>9 S, spáry a zobák (ze vzduchu)</td>
    </tr>
    <tr>
        <td></td>
        <td>8 S, spáry a zobák (na zemi)</td>
    </tr>
    <tr>
        <td>Velikost:</td>
        <td>+8</td>
    </tr>
    <tr>
        <td>Rozměry:</td>
        <td>1,8 m / 3 m</td>
    </tr>
    <tr>
        <td>Četnost výskytu:</td>
        <td>neobvyklý</td>
    </tr>
    <tr>
        <td>Místo výskytu:</td>
        <td>hvozd, step, savana</td>
    </tr>
    <tr>
        <td>Zařazení:</td>
        <td>Šelmy</td>
    </tr>
    <tr>
        <td>Organizace:</td>
        <td>jedinec</td>
    </tr>
    <tr>
        <td>Aktivita:</td>
        <td>den</td>
    </tr>
    <tr>
        <td>Vzpurnost:</td>
        <td>8</td>
    </tr>
    </tbody>
</table>

<h5 id="Popis Gryf">Popis</h5>
<div>
    Silné tělo lva v půli přechází v orlí spáry, hlavu a
    perutě. Jeho úctu budící zoban dokáže člověka přetnout vedví jediným klovnutím. Za zobanem jsou posazeny hrdé oči,
    bystré tak, že ani myška jim neunikne. Ze zad vyrůstají gryfovi
    mohutná křídla a dávají mu moc vládnout nebesům.
    <p>
        Gryfovo peří bývá hnědé barvy, avšak známi jsou i tací, co
        se honosili bělostným, zlatým, či temně černým peřím.
    </p>
    <p>
        V mnoha legendách, bájích i báchorkách jsou gryfové
        hlavním motivem. Hrdinní válečníci je proto nosí na své
        hrudi coby znak síly a odvahy lva, jež se snoubí s bystrým
        okem a křídly orla.
    </p>
</div>

<h5 id="Výskyt Gryf">Výskyt</h5>
<div>
    Gryfové obývají skalnaté hory, zde si stavějí svá
    hnízda, aby byla chráněna před vetřelci. Odsud slétávají a
    loví svou kořist. Menší druhy žijí v lesích, na úpatích kopců či na dlouhých teplých savanách, kde je pro ně hojnost
    potravy.
</div>

<h5 id="Chování Gryf">Chování</h5>
<div>
    Kořistí těchto šelem se stávají velcí savci. Kůň,
    jelen či antilopa jsou gryfovi běžnou potravou, ovšem ani
    některými velkými ptáky nepohrdne.
    <p>
        Loví sám, bystrým okem shlíží na zem a hledá dobrou
        kořist. V lovu mu jeho křídla poskytují velkou výhodu.
    </p>
    <p>
        Střemhlavým letem se vrhá na kořist, pařáty ji uchopí a ve
        vzduchu jedním klovnutím zbaví života.
    </p>
    <p>
        Boje gryfů o samici se mohou stát až smrtící. V letu si
        sokové ukazují svou sílu, a pak, není-li vítěze, dojde k boji,
        z nějž málokdy poražený vyjde živý.
    </p>
    <p>
        Samice klade 2-3 vejce, z nichž však do dospělosti přežije
        často jen jediné mládě.
    </p>
</div>

<h5 id="Reakce Gryf">Reakce</h5>
<div>
    Pokud dobrodruhové neohrozí hnízdo nebo samotného gryfa, nemá důvodu, proč by útočil. Snad jen kdyby
    byl hladový, ale humanoidé se zbraněmi pro něj opravdu
    nejsou jednoduchou kořistí. Mohli by jej poranit, a to by se
    mu mohlo stát osudným.
</div>

<h5 id="Boj Gryf">Boj</h5>
<div>
    Zobák a spáry gryfa jsou nástroji vskutku smrtícími,
    proto se střezte v boji tohoto lovce.
    <p>Má-li místo k letu, využívá své výhody a útočí ze vzduchu.</p>
    <p>
        Pozná-li, že je cíl nad jeho síly, odlétá pryč. Přece jen je
        zdraví křídel důležitější.
    </p>
    <p>
        Téměř vždy loví, jen aby nasytil své velké tělo. Proto se
        jezdci, jehož kůň se stane gryfovou kořistí, mnohdy nemusí
        nic stát.
    </p>
</div>
