<h3 id="Křižák obří">Křižák obří</h3>

<img src="/images/174.png" class="float-right">

<table>
    <tbody>
    <tr>
        <td>Vlastnosti:</td>
        <td>-4/2 / -4/-10/-10/4</td>
    </tr>
    <tr>
        <td>Odolnost:</td>
        <td>-6</td>
    </tr>
    <tr>
        <td>Výdrž:</td>
        <td>-5</td>
    </tr>
    <tr>
        <td>Rychlost:</td>
        <td>+0</td>
    </tr>
    <tr>
        <td>Smysly:</td>
        <td>-1/-5/-1/-5/-1</td>
    </tr>
    <tr>
        <td>BČ:</td>
        <td>3</td>
    </tr>
    <tr>
        <td>ÚČ:</td>
        <td>0 kusadla</td>
    </tr>
    <tr>
        <td></td>
        <td>-1 omotání pavučinou</td>
    </tr>
    <tr>
        <td>OČ:</td>
        <td>2</td>
    </tr>
    <tr>
        <td>Ochrana:</td>
        <td>2</td>
    </tr>
    <tr>
        <td>Zranění:</td>
        <td>-1 B, kusadla + jed</td>
    </tr>
    <tr>
        <td>Velikost:</td>
        <td>+2</td>
    </tr>
    <tr>
        <td>Rozměry:</td>
        <td>1 m / 1,5 m</td>
    </tr>
    <tr>
        <td>Četnost výskytu:</td>
        <td>častý</td>
    </tr>
    <tr>
        <td>Místo výskytu:</td>
        <td>hvozd</td>
    </tr>
    <tr>
        <td>Zařazení:</td>
        <td>Hmyz (pavouci)</td>
    </tr>
    <tr>
        <td>Organizace:</td>
        <td>jedinec</td>
    </tr>
    <tr>
        <td>Aktivita:</td>
        <td>den</td>
    </tr>
    </tbody>
</table>

<h5 id="Popis Křižák obří">Popis</h5>
<div>
    Osm rychlých nohou a bílý kříž, toť křižák obří.
    Velký pavouk, jehož hlavu zdobí čtyři páry hladových očí a
    kusadla tak velká, že z nich jde strach.
    <p>
        Na zadečku kromě kříže má křižák pár bradavek, jimiž si
        snová vražedné sítě na uchvácení kořisti.
    </p>
</div>

<h5 id="Výskyt Křižák obří">Výskyt</h5>
<div>
    Křižák žije téměř všude, kde není příliš světla a
    chladu. Je také potřeba, aby měl dost potravy a trocha vláhy
    mu také neuškodí. Nejradši své sítě rozpřahá v jeskynních
    síních, kde je stálá teplota a alespoň trochu vlhka a kde se
    nablízku nalézá dost kořisti, kterou by mohl vysát.
</div>

<h5 id="Chování Křižák obří">Chování</h5>
<div>
    V chování se od menších druhů pavouků téměř
    neliší.
    <p>
        U své lepkavé sítě tráví téměř celý svůj čas, zde čeká na
        svou kořist. Potravou jsou mu malí zajíci, ptáci či kolouši,
        ale zaplete-li se do sítě menší člověk, nepohrdne ani tím.
    </p>
    <p>
        Jako doupě mu slouží skalní průrvy, komíny či sklepy
        starých domů. Křižáci žijící v lese si své domovy vyplétají
        pavučinou ve větvích stromů.
    </p>
    <p>
        Tento pavouk bývá samotářský, pouze jednou do roka se
        křižák vydává vyhledat družku, aby zplodil další generaci
        pavoučích lovců. Nalezne-li tu správnou, započne složitý
        zásnubní tanec, během nějž naklade samička desítky jako
        švestka velkých vajíček. Všechny je zapřede do kokonu
        z lepkavých vláken.
    </p>
    <p>
        S koncem tohoto tance končí i život křižáka samce - je
        jako vítěz pozřen vlastní družkou. O vylíhlá pavoučata se
        pak stará jen ona. Pavouci po uplynutí půl roku dospívají a
        pak se mohou dožít 3-5 let.
    </p>
</div>

<h5 id="Reakce Křižák obří">Reakce</h5>
<div>
    Toho, kdo je neopatrný a narazí do nastražené
    pavoukovy sítě, čeká okamžitý útok.
    <p>
        Podaří-li se postavám odrazit první nápor a potrhat pavučinu nebo způsobit křižákovi velké zranění (za alespoň 1
        řádek mřížky), stáhne se do svého doupěte.
    </p>
</div>

<h5 id="Boj Křižák obří">Boj</h5>
<div>
    V boji na své pavučině se křižák pokusí kořist omotat
    pavučinou nebo ji znehybnit pomocí jedu. Mimo síť prchá
    pryč, avšak je-li zahnán do úzkých, napadne útočníky svými
    mohutnými kusadly.
</div>

<h5 id="Zvláštní vlastnosti Křižák obří">Zvláštní vlastnosti</h5>
<div>
    Pavoučí jed není příliš silný, ale velký křižák jej dokáže vpravit do těla značné množství. Při takovém kousnutí
    (kusadla projdou skrz Ochranu a zranění je nejméně 1 bod) působí na oběť jed s následujícími parametry:
    <p>Doména =
        fyz., Prudkost = minuta, Zdroj = pas., Vlastnost = Odl, Nebezpečnost = 5, Velikost = 6, Živel = +Z, Účinek = Vel
        + 6, Sil, Obr: -2×Velikost, Doba propuknutí = +0 (1 kolo)</p>
    <p>Pokud pavouk úspěšně provede útok Omotání pavučinou, není
        oběť nijak zraněna, ale je omotána pavučinou a má postihy -3 k BČ, ÚČ a OČ. Povede-li se pavoukovi stejnou akci
        provést v následujícím kole znovu, oběť je úplně znehybněna. Jinak se oběť v dalším kole oprostí od pavučiny a
        pavouk opět musí dvakrát uspět.</p>
</div>
