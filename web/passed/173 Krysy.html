<h3 id="Krysy">Krysy</h3>

<img src="/images/173.png" class="float-right">

<table>
    <tbody>
    <tr>
        <td>Vlastnosti:</td>
        <td>-10/ 7 /-10/-10/-7/2</td>
    </tr>
    <tr>
        <td>Odolnost:</td>
        <td>-30</td>
    </tr>
    <tr>
        <td>Výdrž:</td>
        <td>1</td>
    </tr>
    <tr>
        <td>Rychlost:</td>
        <td>-11</td>
    </tr>
    <tr>
        <td>Smysly:</td>
        <td>-1/-2/4/5/-1</td>
    </tr>
    <tr>
        <td>OČ:</td>
        <td>1</td>
    </tr>
    <tr>
        <td>Ochrana:</td>
        <td>1</td>
    </tr>
    <tr>
        <td>ZZ hejna:</td>
        <td>-1, S zuby a drápy</td>
    </tr>
    <tr>
        <td>Mez zranění hejna:</td>
        <td>8 a více</td>
    </tr>
    <tr>
        <td>Velikost:</td>
        <td>různá</td>
    </tr>
    <tr>
        <td>Rozměry:</td>
        <td>různé (jedna krysa 40 cm)</td>
    </tr>
    <tr>
        <td>Četnost výskytu:</td>
        <td>všudypřítomný</td>
    </tr>
    <tr>
        <td>Místo výskytu:</td>
        <td>pole, město</td>
    </tr>
    <tr>
        <td>Zařazení:</td>
        <td>Hlodavci (myši, potkani)</td>
    </tr>
    <tr>
        <td>Organizace:</td>
        <td>hejno</td>
    </tr>
    <tr>
        <td>Aktivita:</td>
        <td>různá</td>
    </tr>
    </tbody>
</table>

<h5 id="Popis Krysy">Popis</h5>
<div>
    V páchnoucích stokách je slyšet jejich pištění a skřípot drápků, jak jejich drobné nožky po kamenech cupitají.
    To krysy zrovna hledají něco k snědku.
    <p>
        Krysí srst je tmavě hnědá, ocas holý, hnědavý až narůžovělý. Z protáhlého čenichu vyrůstají dlouhé vousy, jimiž
        měří
        průchody a průlezy, aby zjistily, zda se jimi protáhnou. A
        nad kořenem čenichu spočívají dvě černá očka, která kolikrát září ve stokách jako malá světélka.
    </p>
    <p>
        Když se krysy ženou v hejnu, jako by přišla vlna přílivu,
        která vezme sebou vše, co je k snědku.
    </p>
</div>

<h5 id="Výskyt Krysy">Výskyt</h5>
<div>
    Povětšinou táhnou pospolu v jednom hejnu do
    míst, kde je dost potravy. Zuby ohlodávají kosti do běla,
    rvou se o kusy masa a ani kůrkou chleba nepohrdnou. Krysy jsou všežravé a nejlépe je jim v blízkosti člověka. Kolem
    něj vždy bývá tolik chutných věcí, na nichž se krysy rády
    přiživí.
    <p>
        Vhod jsou jim temná vlhká prostředí, zde se rychle množí,
        aby mohly dále vyjídat sýpky a spíže. Krysy se dokážou dobře přizpůsobit, proto jejich různé druhy najdeme snad
        všude
        na světě.
    </p>
</div>

<h5 id="Chování Krysy">Chování</h5>
<div>
    Krysy se spolčují do mnohapočetných hejn,
    v nichž tráví svůj život. Hejno jim poskytuje ochranu a společně získávají krysy větší sílu. V hejnu je ale nutné
    urvat si
    včas pořádný kus potravy, jinak krysa zahyne hladem. To je
    činí bojovnými a velmi útočnými, pokud jde o jídlo.
</div>

<h5 id="Reakce Krysy">Reakce</h5>
<div>
    Je-li krysa samotná, je to jen předzvěst velkého
    hejna, a tomu je lepší se vyhnout. Holé kotníky či nohy
    zvířat mohou být pro krysy lákavou pochoutkou.
</div>

<h5 id="Boj Krysy">Boj</h5>
<div>
    Krysí ostré zuby a pichlavé drápky nejsou nijak strašlivou zbraní, ovšem pokud jsou v hojném počtu, ohlodají
    maso jako nespočet malých struhadel. Kousnutí krysy bývá
    nepříjemné, je známo, že jsou krysy nositeli mnohých nemocí. Proto se rány po zubech špatně hojí a často hnisají.
    <p>
        Drápy krys jsou uzpůsobeny ke šplhu a v boji dokážou
        kůži škaredě podrápat.
    </p>
</div>
