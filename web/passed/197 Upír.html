<h3 id="Upír">Upír</h3>

<img src="/images/197.png" class="float-right">

<table>
    <tbody>
    <tr>
        <td>Vlastnosti:</td>
        <td>6 /6/0/2/4 /13</td>
    </tr>
    <tr>
        <td>Odolnost:</td>
        <td>3</td>
    </tr>
    <tr>
        <td>Výdrž:</td>
        <td>—</td>
    </tr>
    <tr>
        <td>Rychlost:</td>
        <td>+6</td>
    </tr>
    <tr>
        <td>Smysly:</td>
        <td>6/7/6/9/8 + 10 infravidění</td>
    </tr>
    <tr>
        <td>Boj:</td>
        <td>7</td>
    </tr>
    <tr>
        <td>Útok:</td>
        <td>4</td>
    </tr>
    <tr>
        <td>Obrana:</td>
        <td>3</td>
    </tr>
    <tr>
        <td>Ochrana:</td>
        <td>1</td>
    </tr>
    <tr>
        <td>Zranění:</td>
        <td><a href="https://pph.drdplus.info/#tabulka_zbrani_jednorucni_zbrane">Zranění zbraně</a></td>
    </tr>
    <tr>
        <td></td>
        <td>5 S, drápy</td>
    </tr>
    <tr>
        <td></td>
        <td>3 zakousnutí se <a href="#Boj Upíra">viz níže</a></td>
    </tr>
    <tr>
        <td>Nezranitelnost:</td>
        <td>Ψ, tělěsná (B, S, D), +Z, (+Vo 2)</td>
    </tr>
    <tr>
        <td>Velikost:</td>
        <td>+0</td>
    </tr>
    <tr>
        <td>Rozměry:</td>
        <td>1,8 m / —</td>
    </tr>
    <tr>
        <td>Četnost výskytu:</td>
        <td>neobvyklý</td>
    </tr>
    <tr>
        <td>Místo výskytu:</td>
        <td>kdekoliv na souši</td>
    </tr>
    <tr>
        <td>Zařazení:</td>
        <td>—</td>
    </tr>
    <tr>
        <td>Organizace:</td>
        <td>jedinec, společenství</td>
    </tr>
    <tr>
        <td>Aktivita:</td>
        <td>noc</td>
    </tr>
    </tbody>
</table>

<h5 id="Popis Upír">Popis</h5>
<div>
    Postava v tmavém hávu, celá skrytá v temnotě noci.
    Bledá tvář a rudé rty a v ústech dvojice zvětšených tesáků.
    Není pochyb, že jde o upíra.
    <p>
        V noci je upír tichým zabijákem, jeho pohyby jsou rychlé
        a vražedné. Přestože je jeho kůže bledá, vypadá upír jako
        dobře stavěný, silný pěkný člověk. Krev živých tvorů má na
        vzhled upíra blahodárný účinek.
    </p>
</div>

<h5 id="Výskyt Upír">Výskyt</h5>
<div>
    Upíři žijí co nejblíže své kořisti a na místech, kde se
    mohou přes den ukrýt. Těmto podmínkám vyhovují hřbitovy a hrobky nebo velké starobylé a prázdné zámky či hrady
    v blízkosti měst či vesnic.
</div>

<h5 id="Chování Upír">Chování</h5>
<div>
    Ač upíry stále zmáhá chuť po krvi, nemusejí být vždy
    posedlými zabijáky. Bývají velmi prohnaní a chytří, dokážou
    intrikovat a plést se do okolních poměrů. Někteří se naučili
    do jisté míry svou chuť ovládat. Nicméně těch, kteří berou
    člověka jen jako hloupou lovnou zvěř, je o mnoho více.
    <p>
        Protože je upírů málo, jsou povětšinou samotáři. Pokud
        se jich na jednom místě náhodou setká několik, mohou žít
        spolu a vytvářet malá, přesto silná společenství.
    </p>
    <p>
        Když se upír někde zabydlí, nechá několik svých obětí
        přežít a projít proměnou, aby jej chránily a staraly se o něj
        a jeho domov. Upírova moc tak v okolí znatelně roste, společně se strachem obyvatel.
    </p>
    <p>
        Upír velice dobře vidí ve tmě. Jako had dokáže vnímat
        teplo, jež sálá z těl teplokrevných tvorů. Kromě krve nemusí
        upír jíst, spát ani pít.
    </p>
</div>

<h5 id="Reakce Upír">Reakce</h5>
<div>
    Pokud se nebude upír chtít s postavami setkat,
    nejspíš se jim vyhne. V opačném případě si na ně počíhá a
    může se pokusit některé z nich vysát. Když saje, je v nebezpečí, proto saje jen v případě, že není nijak zvlášť
    ohrožen.
    Nebojí se ani přímého boje, ale je dost chytrý na to, aby
    dokázal zhodnotit své šance.
</div>

<h5 id="Boj Upíra">Boj</h5>
<div>
    Někteří upíři používají k boji zbraně, jiní mají raději
    své ruce a upíří tesáky. Upíři jsou vypočítaví a velmi schopní, proto boj s nimi je opravdu nelehký a nebezpečný.
    <p>
        Má-li upír převahu alespoň 3, může se zakousnout do
        svého nepřítele. Pokud je jeho útok úspěšný (zranění min
        1 bod), dokázal se upír zakousnout a v dalším kole může
        sát. Od zranění se neodečítá Ochrana zbroje; pokud je
        krk chráněn velkou přilbou nebo zbrojí, nedokáže se upír
        zakousnout. Upír je schopen v jednom kole vysátím krve
        způsobit postavě zranění se Silou 5 + 1k6. Upír se své oběti
        pevně drží, je to hod na porovnání:</p>
    <div class="calculation" id="Hod proti držení upírem">
        Sil upíra Počet kol, po které již saje 2k6<span class="upper-index">+</span>proti
        Sil oběti 2k6<span class="upper-index">+</span>
    </div>
    <p>
        Pokud upír neuspěje, jeho oběť se vyprostí z jeho sevření
        a unikne jeho krvechtivým zubům.
    </p>
    <p>
        Pokud upír někoho vysává, útočí na něj ostatní jako na
        vyřazeného protivníka. Upír se může kdykoliv oběti pustit
        a bojovat dál.
    </p>
</div>
