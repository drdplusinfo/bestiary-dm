<h3 id="Charakteristika hejna">Charakteristika hejna</h3>
<div>
  V průběhu času přišlo mnoho druhů na to, že „ve více se to
  lépe táhne“. U některých druhů, například u hmyzu, se proto
  sdružování do větších skupin stalo základem boje o přežití.
  <p>
    Za hejno považujeme skupinu většího množství zvířat
    malého vzrůstu. Při boji je zbytečné uvažovat jednoho
    jedince příslušného druhu, který sám o sobě není schopen
    hráčské postavy příliš ohrozit.
  </p>
  <p>
    U tvorů, kteří vytvářejí hejna (ptáci, včely, krysy), budou
    místo běžných údajů pro boj uvedeny tyto údaje:
  </p>
</div>

<h4 id="ZZ hejna">ZZ hejna</h4>
<div>
  ZZ hejna určuje nebezpečnost zranění, jež je každé kolo
  způsobeno každému, kdo je v boji hejnem obklopen.
</div>

<h4 id="Mez zranění hejna">Mez zranění hejna</h4>
<div>
  Mez zranění hejna odpovídá <a href="https://pph.drdplus.info/#mez_zraneni">Mezi zranění</a> u jiných bytostí, tj.
  počtu políček v jednom řádku mřížky zranění hejna. Nezávisí
  však na Odolnosti, ale na počtu tvorů, kteří v hejnu jsou.
</div>