<h1 id="Bestiář">Bestiář</h1>

<div>
    V <a href="https://ppj.drdplus.info">příručce pro Pána jeskyně</a> ses naučil, <a
        href="https://ppj.drdplus.info/#zakladni_struktura_sveta">jak
    funguje svět</a>, <a href="https://ppj.drdplus.info/#tvorba_dobrodruzstvi">jak vytvořit dobrodružství</a>
    a <a href="https://ppj.drdplus.info/#vedeni_hry">jak vést hru</a> v Dračím doupěti Plus.
    Nyní tě, milý Pane jeskyně, uvedeme do světa roztodivných
    bytostí a tvorů, do míst, kde jistě nalezneš inspiraci a věci
    tolik důležité pro svá dobrodružství.
    <p>
        Seznámíme tě se stvůrami, které budou dělat vrásky na
        tváři tvým dobrodruhům, nebo jim naopak budou pomáhat.
        Poznáš pár známých bytostí z knih, mytologií a fantasy příběhů a stejně tak i takové, o nichž jsi ještě ani
        neslyšel.
    </p>
    <p>
        Ani nelze sepsat všechna tvorstva z těch možných i
        nemožných světů fantazie, proto jich zde nalezneš jen
        několik. Neměj však strach z nedostatku možností, protože
        právě tvá fantazie tvoří tvůj svět a v něm nezapomenutelná
        dobrodružství. Snažili jsme se popsat vše tak, abys zde nalezl
        inspiraci. Pak by již neměl být problém tvořit nové tvory a
        nechat je prohánět se po širých pláních, či plavat v tmavých hlubinách tvého světa.
    </p>
</div>

<h2 id="Popis bytostí">Popis bytostí</h2>
<div>
    Než přistoupíme k podrobnému popisu jednotlivých tvorů
    v Bestiáři, seznámíme tě se vším, co potřebuješ znát - jaké
    parametry u jednotlivých nestvůr uvádíme a jaké herní
    mechanismy na ně aplikovat.
</div>

<h3 id="Charakteristika bytostí">Charakteristika bytostí</h3>
<div>
    Aby ses v množství nestvůr lépe orientoval, používají všechny jednotnou šablonu zápisu. Zde si vysvětlíme, co které
    pojmy znamenají a jak se zaznamenávají.
</div>

<h4 id="Jméno bytosti">Jméno bytosti</h4>
<div>
    Jméno bytosti je její název, pojmenování, pod kterým ji
    popisují mnohé učené knihy, zařazují někteří hraničáři a
    nebo pod jakým ji znají obyčejní lidé.
</div>

<h4 id="Vlastnosti ">Vlastnosti </h4>
<div>
    <div>
        Stejně jako postavy budou mít i nestvůry své vlastnosti.
        U popisu je zaznamenáváme v tomto pořadí:
    </div>
    <div class="new-block">
        Síla/Obratnost/Zručnost/Vůle/Inteligence/Charisma
    </div>
    <p>U jednotlivých bytostí nalezneš jen čísla oddělená lomítkem. Tučně jsou zvýrazněna ta, která odpovídají
        hlavním vlastnostem - jsou důležitá pro postup po úrovních.
    </p>
    <div class="example">
        Příklad: U vlka je zapsáno:
        <p>Vlastnosti: 1 / 7 /-10/-8/-8/4</p>
        <p>Znamená to, že vlkova Síla je 1, Obratnost 7, Zručnost
            -10, atd. Síla a Obratnost jsou označeny tučně, jedná se
            tedy o hlavní vlastnosti.</p>
    </div>
    <div>
        <strong>Síla</strong>: Síla bytostí může být různá, od závratných hodnot velkých tvorů až po velmi nízká čísla
        třeba u hmyzu.
        Síla je jednou z nejdůležitějších vlastností většiny popsaných bytostí.
        <p>V boji se totiž spousta nestvůr spoléhá na svou Sílu.</p>
    </div>
    <div>
        <strong>Obratnost</strong>: Podobně jako Síla je i Obratnost pro přežití velmi důležitá.
    </div>
    <div>
        <strong>Zručnost</strong>: Téměř všechna zvířata mají Zručnost až zanedbatelně malou, proto jsou uvedená čísla
        opravdu nízká.
    </div>
    <div>
        <strong>Vůle</strong>: Vůle se u některých tvorů dosti těžce udává, mnohdy
        bývá podobná inteligenci.
    </div>
    <div>
        <strong>Inteligence</strong>: Inteligence bývá u zvířat nízká, u některých
        magických tvorů naopak dosti vysoká. Tvorové s velkou
        Inteligencí mohou být postavám velmi nebezpeční.
    </div>
    <div>
        <strong>Charisma</strong>: Protože bytostí, které by užívaly Charismatu, je
        poměrně málo, rozhodli jsme se v Bestiáři trochu pozměnit
        význam tohoto pojmu. U většiny tvorů znamenaná Charisma sílu, jakou působí jejich vzhled na okolí. V podstatě
        tímto nahrazujeme aspekty vzhledu, kdy Charisma udává
        jen ten nejsilnější.
    </div>
    <div class="example">
        Příklad: Motýl je krásný a může mít Charisma třeba 5.
        Pavouk naopak příliš krásný není, ale může pro někoho
        představovat nebezpečí. Síla nebezpečnosti se zde může
        rovnat taktéž 5.
        <p>Charisma obou dvou je tedy 5.</p>
        <p>
            Z toho vyplývá, že přestože se nejsilnější aspekt vzhledu může ubírat různými směry, může mít jeho hodnota
            stejnou velikost.
        </p>
    </div>
</div>

<h4 id="Odolnost">Odolnost</h4>
<div>
    I nestvůry mají určitou Odolnost (a z ní odvozenou Mez zranění, která udává maximální počet políček na jednom řádku
    jejich mřížky zranění). Protože fyzická stavba popsaných
    bytostí se odlišuje od ras uvedených v PPH, není jejich Odolnost rovna přímo Síle, jak je tomu v pravidlech pro
    postavy.
</div>

<h4 id="Výdrž">Výdrž</h4>
<div>
    Ani Výdrž (a tedy Mez únavy) se u nestvůr kvůli jejich
    fyzické stavbě ne-určuje přímo ze Síly a Vůle, ale je uvedena
    samostatně. Některé bytosti, zejména magické, se neunavují; takové mají jako Výdrž uvedeno „-“.
</div>

<h4 id="Rychlost">Rychlost</h4>
<div>
    Občas je dobré vědět, jak je ta která nestvůra rychlá. Někdy
    bude před dobrodruhy prchat, jindy je naopak honit. V boji
    díky Rychlosti poznáš, jak moc se během kola dokáže
    nestvůra přesunout.
    <p>
        Podobně jako u postav, přičteš-li k Rychlosti +8, získáš
        rychlost pohybu pro přesun v boji. Přičteš-li +22, budeš
        vědět, jak rychle dokáže nestvůra v boji běhat.
    </p>
    <p>
        V případě, že chceš znát, jak rychle se stvůra pohybuje,
        použij následující <a href="#Tabulka druhů pohybu nestvůr">Tabulku druhů pohybu nestvůr</a>. Je stejná,
        jako <a href="https://pph.drdplus.info/#tabulka_pohybu_jezdeckych_zvirat_a_leteckych_nestvur">ta v PPH pro pohyb
        jezdeckých zvířat</a>.
    </p>
    <p>
        U humanoidních bytostí, které se běžně pohybují po dvou
        nohách, používej <a href="https://pph.drdplus.info/#tabulka_pohybu">Tabulku druhů pohybu stejnou,
        jakou užívají postavy</a>.
    </p>
    <p>
        Některé šelmy dokážou v trysku dosáhnout opravdu velké rychlosti, proto si při něm nepřičítají +39, ale rovnou
        +44. Abys věděl, které to jsou, máš jejich hodnotu Rychlosti označenu hvězdičkou - takto:
    </p>
    <p class="new-block">Rychlost: +5*</p>
    <p>Pokud jde o jiný pohyb než po zemi, je za Rychlostí ještě
        uveden způsob pohybu, kterému bonus odpovídá.</p>
</div>

<table class="basic">
    <thead>
    <tr>
        <th colspan="100%" id="Tabulka druhů pohybu nestvůr">Tabulka druhů pohybu nestvůr</th>
    </tr>
    </thead>
    <tbody>
    <tr>
        <td>Druh pohybu</td>
        <td>Bonus k Rch/2</td>
        <td>Únava</td>
    </tr>
    <tr>
        <td>krok</td>
        <td>+23</td>
        <td>hodina</td>
    </tr>
    <tr>
        <td>klus</td>
        <td>+27</td>
        <td>půl hodiny</td>
    </tr>
    <tr>
        <td>cval</td>
        <td>+34</td>
        <td>5 minut</td>
    </tr>
    <tr>
        <td>trysk</td>
        <td>+39</td>
        <td>2 kola</td>
    </tr>
    </tbody>
</table>

<h4 id="Smysly">Smysly</h4>
<div>
    <div>
        Bestie mají také své smysly, ty budou zapisovány v tomto
        daném pořadí:
    </div>
    <p class="new-block">Hmat/Chuť/Čich/Sluch/Zrak + Jiný</p>
    <p>Mimo pěti základních mohou mít bytosti v Bestiáři i nějaké jiné smysly, které postavy běžně mít nemohou.
        Takovýto smysl bude zapsán až na konci řádku se Smysly a bude
        u něj slovem zaznačeno, o jaký smysl se jedná.</p>
</div>
<h4 id="BČ (Boj)">BČ (Boj)</h4>
<div>
    Tyto údaje jsou úplně stejné jako v PPH. U nestvůr udáváme rovnou Bojové číslo. U bytostí, které užívají
    zbraně,
    najdeš kolonku Boj, k němu pak už jen přičteš délku zbraně,
    abys získal výsledné BČ.
</div>

<h4 id="ÚČ (Útok)">ÚČ (Útok)</h4>
<div>
    U těch bytostí, které mohou používat zbraně, uvádíme jen
    Útok, ke kterému je potřeba ještě přičíst Útočnost zbraně.
    Naopak u všech ostatních bytostí nalezneš rovnou řádek
    s číslem ÚČ a popisem, o jaký útok jde.
    <div class="example">
        Příklad: Zápis „ÚČ: 5 tlama a drápy“ udává, že nestvůra
        obyčejně útočí tlamou a drápy zároveň a její ÚČ je 5.
    </div>
    <p>
        Bude-li uvedeno více čísel a způsobů útoků, musíš si vždy
        vybrat jen jeden, který v jednom kole použiješ.
    </p>
</div>

<h4 id="OČ (Obrana)">OČ (Obrana)</h4>
<div>
    OČ udává, jak dobře dokáže nestvůra uskakovat nepřátelským útokům, popřípadě je odrážet.
    <p>U cizích ras udáváme hodnotu <a href="https://pph.drdplus.info/#tabulka_bojovych_charakteristik">Obrany, která je
        popsána v PPH</a>.</p>
</div>

<h4 id="Ochrana">Ochrana</h4>
<div>
    Aby se postavy ochránily před bolestivými zraněními, mnoho z nich si obléká zbroj. Většina bytostí ale žádnou zbroj
    nenosí. Povrch těla některých nestvůr je však dosti odolný
    na to, aby zastavil určité útoky. Mohou to být šupiny, zrohovatělá kůže nebo jen prostá zvířecí srst. Bytost s
    povrchem
    těla podobným lidské kůži má Ochranu 0. Jakákoliv lepší
    přirozená, popřípadě magická ochrana má číslo větší.
    <p>
        U bytostí, které mají na sobě zbroj, ještě k číslu Ochrany
        přičti Ochranu zbroje.
    </p>
</div>

<h4 id="Zranění">Zranění</h4>
<div>
    Zde je uvedeno, jaké zranění působí „zvířecí zbraně“ (tlama,
    pařáty a podobně). Z tohoto čísla a bonusu za Sílu urči, <a
        href="https://pph.drdplus.info/#zaklad_zraneni_pro_boj_zblizka">stejně
    jako u postav v PPH, Základ zranění (ZZ)</a>. Za hodnotou je
    ještě uveden typ zranění: B - bodné, S - sečné a D - drtivé.
    <p>
        U bytostí, které jsou schopny nosit zbraň, není uvedeno
        konkrétní číslo, ale Zranění zbraně. V takovém případě
        postupuj podle kapitoly <a href="https://pph.drdplus.info/#kapitola_boj">Boj v PPH</a>.
    </p>
</div>

<h4 id="Nezranitelnost">Nezranitelnost</h4>
<div>
    <div>
        Zde je uvedeno, proti kterým útokům je nestvůra odolná,
        tedy označení těch zranění, která jí žádným způsobem neublíží. Bude-li zde uvedeno „+O“, nebude bestie
        zranitelná
        žádným druhem útoků přidávajících oheň, „B“ bude znamenat ochranu před všemi bodnými zraněními atd.
        <p>
            Je-li uvedeno „½+Vz“, bude to znamenat, že je nestvůra
            zraněna přebytkem vzduchu jen za polovinu obvyklého zranění (zaokrouhluj nahoru).
        </p>
        <p>Za některými údaji můžeš nalézt závorku s takovýmto</p>
    </div>
    <div>
        zápisem: „(+O 2)“. To znamená, že všechna zranění z přebytku ohně se násobí dvakrát.
    </div>
    <div class="example">
        Příklad: Magmar má ve své charakteristice uveden tento
        zápis:
        <p>Nezranitelnost: +O, -Vo, ±Vz, +Z (+Vo 2, -O 2)</p>
        <p>
            Z toho můžeme vyčíst, že pokud spadne do lávy, vyleze bez problémů ven, ještě se oklepe a protáhne. Ovšem
            když na něj sešle kouzelník kouzlo vytvářející vodu, násobí se zranění dvěma.
        </p>
    </div>
</div>

<h4 id="Velikost">Velikost</h4>
<div>
    Abys zjistil, jak dobře lze bestii zasáhnout kupříkladu lukem,
    musíš znát její bonus za Velikost.
</div>

<h4 id="Rozměry">Rozměry</h4>
<div>
    <div>Výška/Délka</div>
    Tato charakteristika uvádí dva hlavní rozměry bytosti.
    Tam, kde je některý rozměr zanedbatelný (výška u hadů
    nebo délka u humanoidů), je údaj proškrtnut pomlčkou.
    <p>
        Výšku bereme od země až po nejvyšší bod (většinou je to
        hlava). Délkou je pak vzdálenost od čenichu k ocasu (má-li
        nějaký). Obecně platí, že jde o nejdelší vertikální a horizontální rozměr.
    </p>
</div>

<h4 id="Četnost výskytu">Četnost výskytu</h4>
<div>
    Tento údaj poukazuje na to, jak často se některé druhy
    vyskytují. Možné podoby jsou: všudypřítomný / velmi častý / častý / obvyklý / neobvyklý / vzácný / velmi vzácný.
    V našem světě by všudypřítomní byli mravenci, velmi vzácní například koně Převalského nebo pandy.
</div>

<h4 id="Místo výskytu">Místo výskytu</h4>
<div>
    V tomto řádku nalezneš místa, která jsou přirozeným prostředím popisovaného tvora. Jedná se o jednotlivé typy
    krajiny (hvozd, step) popsané v principech světa, nikoliv
    konkrétní místo (jeskyně, hrad, palouk).
</div>

<h4 id="Zařazení">Zařazení</h4>
<div>
    Nestvůry zařazujeme podle systému popsaného v příručce
    pro hraničáře. U magických tvorů je tento údaj proškrtnut,
    protože ti se do hraničářova seznamu nedají zařadit.
</div>

<h4 id="Organizace">Organizace</h4>
<div>
    Zde uvádíme, v jakém uspořádání se spolčuje většina druhu. Jsou to: jedinec / pár / hejno (či podobné společenství)
    /
    primitivní společenství (kmenová uspořádání) / rozvinutější
    společenství (státy, atd.) / jinak. Například ačkoli člověk-poustevník by mohl žít sám, přesto většina lidí žije
    ve státech, a proto by byla organizace lidí „rozvinutější společenstvi“.
</div>

<h4 id="Aktivita">Aktivita</h4>
<div>
    Zde se dozvíš, kdy je nestvůra aktivní a kdy spí. Její aktivita
    může být uvedena jako: den / noc / stále / jinak. Opět platí
    pravidlo pro obvyklost aktivity bytosti (to, že člověk může
    hrát DrD+ přes noc, neznamená, že by měl noční aktivitu).
</div>

<h4 id="Vzpurnost">Vzpurnost</h4>
<div>
    Tato kolonka je uvedena jen u těch nestvůr, na kterých lze
    jezdit, popřípadě létat. <a href="https://pph.drdplus.info/#mechanismy_pro_letecke_nestvury">Pravidla o jízdě na
    zvířatech a využívání leteckých nestvůr si můžeš přečíst v PPH</a>.
    <p>
        Vzpurnost udává, jak obtížné je při jízdě nebo letu zvíře
        ovládat. Vyplývá hlavně z toho, jak nerado zvíře je, když si je
        někdo osedlá. Navíc také závisí na tom, jak obtížné je na něm
        jezdit. Například ovládání tvrdohlavého osla může být stejně
        těžké jako ovládání výborně cvičeného závodního koně.
    </p>
    <p>
        Udaná hodnota Vzpurnosti přísluší zvířatům, která prošla výcvikem a na jezdce jsou zvyklá. Vzpurnost divokých
        nezkrocených či neochočených zvířat je o +10 až +12
        vyšší, divoká zvířata se nenechají jen tak osedlat. I některá
        ochočená nikomu nedovolí na ně nasednout.
    </p>
</div>