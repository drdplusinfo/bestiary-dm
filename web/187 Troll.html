<h3 id="Troll">Troll</h3>

<img src="images/187.png" class="float-right">

<table>
    <tbody>
    <tr>
        <td>Vlastnosti:</td>
        <td>5 / 3 /-2/4/-2/-3</td>
    </tr>
    <tr>
        <td>Odolnost:</td>
        <td>5</td>
    </tr>
    <tr>
        <td>Výdrž:</td>
        <td>5</td>
    </tr>
    <tr>
        <td>Rychlost:</td>
        <td>+4</td>
    </tr>
    <tr>
        <td>Smysly:</td>
        <td>0/0/3/2/1</td>
    </tr>
    <tr>
        <td>Boj:</td>
        <td>3</td>
    </tr>
    <tr>
        <td>Útok:</td>
        <td>2</td>
    </tr>
    <tr>
        <td>ÚČ:</td>
        <td><a href="https://pph.drdplus.info/#tabulka_zbrani_obourucni_zbrane">podle zbraně</a> nebo 3 (pařáty)</td>
    </tr>
    <tr>
        <td>Obrana:</td>
        <td>2</td>
    </tr>
    <tr>
        <td>Ochrana:</td>
        <td>3</td>
    </tr>
    <tr>
        <td>Zranění:</td>
        <td><a href="https://pph.drdplus.info/#tabulka_zbrani_obourucni_zbrane">Zranění zbraně</a></td>
    </tr>
    <tr>
        <td></td>
        <td>6 S, pařáty</td>
    </tr>
    <tr>
        <td>Nezranitelnost</td>
        <td><a href="#Zranitelnost Trolla">viz níže</a></td>
    </tr>
    <tr>
        <td>Velikost:</td>
        <td>+1</td>
    </tr>
    <tr>
        <td>Rozměry:</td>
        <td>2 m / Četnost výskytu: neobvyklý</td>
    </tr>
    <tr>
        <td>Místo výskytu:</td>
        <td>hvozd, mokřad</td>
    </tr>
    <tr>
        <td>Zařazení:</td>
        <td>—</td>
    </tr>
    <tr>
        <td>Organizace:</td>
        <td>primitivní společenství, jedinec</td>
    </tr>
    <tr>
        <td>Aktivita:</td>
        <td>noc</td>
    </tr>
    </tbody>
</table>

<h5 id="Popis Trolla">Popis</h5>
<div>
    Troll je tvor opravdu hrůzného vzezření. Jeho
    tělo je pokryto hrbolatou zrohovatělou kůží, která
    je zbarvena tmavou zelení či kovovou šedí. Pod ní
    se rýsují výčnělky kostí, vystupují svaly a vinou se
    odporné žíly. Hubená postava se zdá být shrbená,
    přesto však v sobě ukrývá spoustu síly. Obrovské
    pracky jsou toho důkazem. Nohy i ruce jsou oproti
    tělu dosti dlouhé, ale troll je k běhu dokáže velmi
    dobře využít.
</div>

<h5 id="Výskyt Trolla">Výskyt</h5>
<div>
    Podle toho, kde trollové žijí, rozlišujeme je na zeleně zbarvené lesní a šedé jeskynní trolly. Zabydlují se ve
    vlhkých prostorách, kde to nejvíce svědčí jejich kůži.
</div>

<h5 id="Chování Trolla">Chování</h5>
<div>
    Chování trolla bývá dosti bojovné. Má-li hlad,
    vrhá se takřka na vše, co se dá sníst. Loví žáby, krysy, ryby,
    zajíce a ani nějaké velké zvíře mu není proti chuti. Jeho
    způsoby se opravdu podobají spíše zvířeti. Je však, ač se to
    nezdá, mnohem chytřejší a dovede dost překvapit.
    <p>Trollové se spolčují do nevelkých tlup. Spolu žijí a loví.
        Dorozumívají se prostými skřeky, huhláním a klokotáním.
        Jejich jazyk je poměrně jednoduchý, kdo je trochu znalý,
        dokáže trollům snadno porozumět.
    </p>
    <p>Samice, či spíše ženy trollů, jsou menší a také vzácnější než samci.</p>
</div>

<h5 id="Reakce Trolla">Reakce</h5>
<div>
    Potká-li troll případnou kořist, většinou útočí. Troufne si i na nepříliš početnou družinu dobrodruhů.
    V tlupě si dovolí mnohem víc, dotírají s větší vervou a
    nedají se odradit ani smrtí člena.
</div>

<h5 id="Boj s Trollem">Boj</h5>
<div>
    Obrovskými pěstmi dovede troll zasadit těžkou ránu,
    stejně tak je velmi nepříjemný škrábanec jeho drápy. Troll
    cítí jen málo bolesti, proto je schopen bojovat až do úplného vyčerpání či smrti.
    <p>
        Rány v jeho kůži se až nezvykle rychle hojí. A je dokonce
        známo, že i mrtvý troll po čase znovu procitne.
    </p>
</div>

<h5 id="Zvláštní vlastnosti Trolla">Zvláštní vlastnosti</h5>
<div>
    <p><span class="keyword" id="Regenerace Troll">Regenerace</span>:
        Trollové mají obrovskou regenerační schopnost. Jejich zranění se sama léčí mnohem rychleji než u jiných ras.
        Uťatá končetina jim brzy doroste znovu nebo, pokud je k ráně přiložena, opět přiroste.
    </p>
    <p>
        Regenerace se projevuje jako <a href="https://pph.drdplus.info/#tabulka_leceni">léčení se Silou -10</a> (<a
            href="https://pph.drdplus.info/#tabulka_casu">doba
        léčení je +10 (3 kola)</a>, toto léčení neovlivňuje hranici ošetření a může se opakovat). Troll dokáže
        regenerovat zejména běžná zranění, z velkých zranění jen mechanické (bodné B, sečné S nebo drtivé D).</p>
    <p><span class="keyword" id="Zranitelnost Trolla">Zranitelnost</span>:
        Troll je zranitelný všemi možnými prostředky, ovšem pokud po jeho smrti není tělo spáleno, rozleptáno kyselinou
        nebo rozsekáno na kusy (stětí hlavy postačí), troll díky své regeneraci znovu procitne.
    </p>
    <p>Od smrti do procitnutí je potřeba čas minimálně dvacet minut.</p>
</div>
