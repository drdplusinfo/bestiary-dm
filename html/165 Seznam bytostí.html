<h2 id="Seznam bytostí">Seznam bytostí</h2>

<div class="new-block">Bytosti jsou v Bestiáři uvedeny v tomto pořadí:</div>
<table class="content main single-column">
    <thead>
    <tr>
        <th><a href="#Zvířata">Zvířata</a></th>
    </tr>
    </thead>
    <tbody>
    <tr>
        <td><a href="#červ bahenní">červ bahenní</a></td>
    </tr>
    <tr>
        <td><a href="#gryf">gryf</a></td>
    </tr>
    <tr>
        <td><a href="#jednorožec">jednorožec</a></td>
    </tr>
    <tr>
        <td><a href="#kobra královská">kobra královská</a></td>
    </tr>
    <tr>
        <td><a href="#krokodýl">krokodýl</a></td>
    </tr>
    <tr>
        <td><a href="#krysy">krysy</a></td>
    </tr>
    <tr>
        <td><a href="#kůň">kůň</a></td>
    </tr>
    <tr>
        <td><a href="#ledník mizivý">ledník mizivý</a></td>
    </tr>
    <tr>
        <td><a href="#medvěd hnědý">medvěd hnědý</a></td>
    </tr>
    <tr>
        <td><a href="#orel stříbrný">orel stříbrný</a></td>
    </tr>
    <tr>
        <td><a href="#pegas">pegas</a></td>
    </tr>
    <tr>
        <td><a href="#sirit obecný">sirit obecný</a></td>
    </tr>
    <tr>
        <td><a href="#vlk">vlk</a></td>
    </tr>
    <tr>
        <td><a href="#vosy útočné">vosy útočné</a></td>
    </tr>
    </tbody>
</table>
<table class="content main single-column">
    <thead>
    <tr>
        <th><a href="#Cizí rasy">Cizí rasy</a></th>
    </tr>
    </thead>
    <tbody>
    <tr>
        <td><a href="#kentaur">kentaur</a></td>
    </tr>
    <tr>
        <td><a href="#obr kopcový">obr kopcový</a></td>
    </tr>
    <tr>
        <td><a href="#pixie">pixie</a></td>
    </tr>
    <tr>
        <td><a href="#skřítek">skřítek</a></td>
    </tr>
    <tr>
        <td><a href="#troll">troll</a></td>
    </tr>
    <tr>
        <td><a href="#Lykantropové"><span class="keyword">Lykantropové</span></a></td>
    </tr>
    <tr>
        <td class="sub"><a href="#vlkodlak">vlkodlak</a></td>
    </tr>
    </tbody>
</table>
<table class="content main single-column">
    <thead>
    <tr>
        <th><a href="#Magické bytosti">Magické bytosti</a></th>
    </tr>
    </thead>
    <tbody>
    <tr>
        <td><a href="#bludička mokřadní">bludička mokřadní</a></td>
    </tr>
    <tr>
        <td><a href="#chrlič">chrlič</a></td>
    </tr>
    <tr>
        <td><a href="#kohout ohnivý">kohout ohnivý</a></td>
    </tr>
    <tr>
        <td><a href="#magmar">magmar</a></td>
    </tr>
    <tr>
        <td><a href="#vzluha chytlavá">vzluha chytlavá</a></td>
    </tr>
    <tr>
        <td><a href="#Nemrtví"><span class="keyword">Nemrtví</span></a></td>
    </tr>
    <tr>
        <td class="sub"><a href="#duch">duch</a></td>
    </tr>
    <tr>
        <td class="sub"><a href="#kostlivec">kostlivec</a></td>
    </tr>
    <tr>
        <td class="sub"><a href="#zombie">zombie</a></td>
    </tr>
    <tr>
        <td><a href="#Upíři"><span class="keyword">Upíři</span></a></td>
    </tr>
    <tr>
        <td class="sub"><a href="#upír">upír</a></td>
    </tr>
    <tr>
        <td class="sub"><a href="#upírův služebník">upírův služebník</a></td>
    </tr>
    </tbody>
</table>

<div class="clear-both"></div>

<div>
    Nyní se dostáváme k malému vzorku stvoření, která se mohou vyskytovat ve světě DrD+. Rozdělili jsme je do tří
    samostatných skupin: Zvířata, Cizí rasy a Magické bytosti. Dále existují ještě tři podskupiny:
    <a href="#Lykantropové">Lykantropové</a>, <a href="#Nemrtví">Nemrtví</a>a <a href="#Upíři">Upíři</a>.
</div>

<h3 id="Zvířata">Zvířata</h3>
<div>
    Náš svět (nejspíš) neobývají žádné magické bytosti, proto
    známe jen zvířata, která nemají žádné „kouzelné schopnosti“. Takováto obyčejná zvířata tvoří i většinu fauny světa
    DrD+. V těchto pravidlech zařazujeme mezi zvířata též fantastické tvory, kteří mají nějaké zvláštní schopnosti.
    Jejich
    výjimečnost totiž vychází jen z jejich přirozenosti. Příroda je
    obdarovala možnostmi, jež nám sice mohou připadat jakkoliv podivné, ale není v nich ani špetka magičnosti.
    <p>
        Málokdy se lze se zvířaty střetnout v přímém boji. Snaží se
        totiž zpravidla získat pro sebe nějakou výhodu. Dravci se za
        kořistí plíží nebo ji štvou, býložravci se schovávají nebo chrání
        své tělo krunýřem či ostny. Dojde-li k boji, bývá krátký a rychlý.
        Pokud zvíře ztratí převahu, prchá, život je cennější než kořist.
        V zájmu zvířat je udržet si co nejlepší kondici bez zranění, protože následky nemoci či rány mohou být v přírodě
        osudné.
    </p>
</div>

<h3 id="Cizí rasy">Cizí rasy</h3>
<div>
    Jednou ze základních věcí, kterou si hráči volí, je rasa jejich
    postavy. <a href="https://pph.drdplus.info/#tabulka_ras">Mají výběr celkem ze šesti ras a jejich
    modifikací</a>, ale to nejsou jediné inteligentní rasy, které se ve
    světě DrD+ vyskytují. V této skupině bytostí nalezneš další.
    <p>
        Osoby pocházející z nějaké cizí rasy se nejvíce ze všech tvorů
        v Bestiáři podobají právě těmto hráčským postavám. Mohou
        žít dosti podobně, mohou se vyučovat v různých povoláních a
        mohou se také vydávat na dobrodružství po světě. Jsou stejně
        inteligentní jako hráčské rasy, což z nich dělá mocné spojence, prohnané záškodníky, ale i nebezpečné nepřátele.
    </p>
    <p>Cizí rasy, jako jedny z mála bytostí, dosahují vyšších úrovní.
        Tím, že jsou dost chytré na to, aby se mohly učit a vzdělávat
        v nějakém povolání, roste jim i úroveň, stejně jako <a href="https://pph.drdplus.info/#zkusenosti_a_urovne">u
            postav popsaných v PPH</a>. Nejsou samozřejmě omezeny jen těmi
        zaměřeními, jaká jsou popsána v pravidlech, mají mnohdy
        svá vlastní povolání. Záleží jen na tobě, jaké schopnosti jsi
        schopen je naučit. Dej si ale pozor, i bytosti z Bestiáře by měly
        být vyvážené se zbytkem hry, proto i povolání by měla být na
        konkrétních úrovních, co se síly a moci týče, dost podobná.
    </p>
    <p>
        Pokud se ti zachce zapojit nějakou cizí rasu do svého dobrodružství, vezmi si k ruce PPH, pravidla pro běžné
        postavy ti mohou být v mnohém nápomocná.
    </p>
</div>

<h4 id="Lykantropové">Lykantropové</h4>
<div>
    Již od pradávna se vyprávějí příběhy o lidech, kteří žijí
    v divočině, umějí na sebe brát zvířecí podobu a dokážou
    ovládat zvířata. Většinou jsou však takzvaní lykantropové
    (vlčí lidé) popisováni jako hrůzostrašní krvelační zabijáci
    vraždící a požírající bezbranné smrtelníky. Spousta z toho,
    co se mezi lidmi povídá, je pravda, ale mnohé další o lykantropech je jim stále zapovězeno.
    <p>
        Pravdou je, že lykantropové jsou velmi podobní lidem a
        opravdu mají schopnost brát na sebe podobu nějakého zvířete. Nejčastější jsou vlkodlaci - schopní se přeměnit ve
        vlky,
        potom krysodlaci a medvědodlaci. Existuje i spousta různých
        dalších. Z toho lze usoudit, že život lykantropa je těsně spjat
        s jedním druhem zvířat. Stejně jako on cítí pouto ke zvířatům,
        i ona jej berou jako svého druha. Proto není žádnou výjimkou
        vlkodlak jako vůdce vlčí smečky. Říká se, že právě toto pouto
        je příčinou nadpřirozených schopností lykantropů. Čím více
        jsou obklopeni svými druhy a divokou přírodou, tím jsou mocnější. Výjimečně se nějaký lykantrop uchýlí k životu
        v blízkosti lidských sídel nebo přímo uvnitř nich. V takovém případě
        jeho lidská duševní stránka sílí a ta zvířecí zlehka slábne.
    </p>
    <p>
        Zlí jazykové tvrdí, že lykantropové jsou nemyslící bestie lačnící jedině po čerstvém mase a že lykantropí
        kousnutí způsobí do nejbližšího úplňku přeměnu oběti taktéž v lykantropa.
        Tato rasa se, jak již bylo řečeno, podobá lidem, a to platí i pro
        smýšlení. Lykantropové nejsou nijak hloupí ani příliš zaslepení, snaží se žít svůj život, stejně jako ostatní
        rasy. Ovšem
        když se přemění do zvířecí podoby, vyplave na povrch jejich
        zvířecí já. Někteří se sice dokážou ovládnout a i jako zvířata
        si zachovají chladnou hlavu, ostatním však zachvátí mysl zvířecí pudy, pak se stávají šelmami a vydávají se na
        lov.
    </p>
    <p>
        Lykantropové nejsou obětí žádné nemoci, jejich schopnosti jsou naprosto přirozené; proto jsou zvěsti o přeměnách
        obětí jejich kousnutí opravdu jen pověrami.
    </p>
    <p>
        Dvojtvárnost lykantropů je zakořeněna v jejich úžasné
        schopnosti myslí ovládat své tělo. Dokážou se tak ve chvíli, obyčejně během jednoho kola, přeměnit na zvíře nebo
        zpět do lidské podoby. Mohou se však proměnit jen z půli
        a získat tak pro své tělo sílu a mrštnost vlka společně se
        zručností člověka. Tato přeměna trvá celé kolo a nelze při
        ní provádět žádnou jinou akci.
    </p>
    <p>
        Navíc tělo lykantropů oplývá takovou životní energií, že
        do káže zacelovat utržené rány a nechat srůstat kosti daleko
        rychleji než u jiných ras. Této schopnosti říkáme regenerace a
        u každého lykantropa budou uvedeny její parametry. Lykantrop je schopen takto zregenerovat všechna běžná fyzická
        a
        elementální zranění, ovšem kromě těch která byla způsobena
        stříbrem. Stříbro má nějakou spojitost s jejich schopnostmi,
        proto mu nedokážou odolávat. Zranění stříbrnou zbraní a
        psychická zranění se vždy zaznamenávají před hranici ošetření a uzdravují se běžným způsobem (popsaným v PPH).
    </p>
    <p>
        Některé charakteristiky v polozvířecí a zvířecí podobě
        jsou jiné, proto jsou odděleny středníkem. Na prvním místě
        budou vždy charakteristiky lidské podoby, na druhém polozvířecí a na třetím zvířecí. Pokud budou některé údaje
        stejné, budou zapsány jen jedním číslem.
    </p>
    <div class="note">
        Poznámka: Lidmi jsou zde myšleny i všechny člověku podobné
        rasy. To znamená, že lykantrop může stavbou těla klidně připomínat třeba krolla.
    </div>
</div>

<h3 id="Magické bytosti">Magické bytosti</h3>
<div>
    Zde se dostáváme k bytostem, které tvoří jakousi třešničku
    na dortu ve světě Dračího doupěte Plus.
    <p>
        Jak již sám název napovídá, podstatou magických bytostí
        je právě ta jejich „magičnost“. Tito tvorové jsou celí prostoupeni kouzelnou silou, která jim dává až
        nadpřirozené schopnosti. Jejich moc pramení z neviditelných vláken vedoucích
        z dalekého, a přesto tak blízkého astrálního světa. Kolika
        rozmanitým formám dala vzniknout příroda sama o sobě,
        tolik a ještě více dokáže stvořit ve spojení s magickou silou.
    </p>
    <p>
        Aby ti bylo jasno, mezi magické bytosti řadíme všechny
        ty, které jsou alespoň z části tvořeny démonem z astrálních
        sfér nebo nemají žádné vazby života.
    </p>
    <p>
        Magické bytosti se dají velmi dobře využít pro zajímavá
        dobrodružství a navození zvláštní atmosféry hry. Zde může
        nejvíce pracovat tvá fantazie, stačí jen popustit jí uzdu a
        snít. Nech se klidně inspirovat již zaběhnutými představami
        o těchto tvorech, nebo si vymýšlej své vlastní bytosti. Magie
        ti toho umožní opravdu spoustu.
    </p>
    <p>
        Avšak stejně jako každým dobrým kořením, ani magickými tvory by se nemělo plýtvat. Jejich přílišné používání
        totiž může způsobit, že tvůj svět začne ztrácet svůj smysl,
        neboť mezi všemi těmi nadpřirozenými bytostmi by obyčejný člověk přežil jen těžko. Zkus je raději zahalit
        tajemstvím,
        umísti je do vyprávění dávných kronikářů a nech postavy,
        ať se s nimi setkají až na odlehlých místech, která budou
        opředena prastarými legendami a přímo nasáklá starobylou
        magií a dávno zapomenutou moudrostí.
    </p>
</div>

<h4 id="Nemrtví">Nemrtví</h4>
<div>
    Zvláštní skupinou magických tvorů jsou nemrtví. Jejich
    přítomnost je opředena mnoha povídačkami i věkovitými legendami, které vyprávějí o jejich hrůznosti, temném
    původu a nebezpečnosti. Lidé o nich ze strachu mluví jako
    o strašidlech a někteří se dokonce bojí se o nich jen zmínit.
    <p>
        Je spousta způsobů, jak se nemrtví dostávají na svět. Vznikají buď samovolně nebo působením nějaké moci. Aktivní
        posmrtný život může být prokletí člověka, který za svého
        života páchal samé nekalosti. Na probuzení mrtvých mohou
        mít vliv i různé rituály prováděné při pohřbívání, při nichž se
        posilují citové vazby a vznikají i některé nové. Jejich síla často dokáže způsobit vznik nemrtvého. Nejčastěji
        se tak děje
        na zapomenutých pohřebištích, v prastarých hrobkách, po
        masakru na válečných polích a zázračných místech plných
        nespoutané magie. Někdy mohou vzniknout nemrtví i samovolně, jako důsledek pochodů astrálních sfér.
    </p>
    <p>
        Některé mocné bytosti dokážou mrtvé probudit a přinutit
        je, aby na jejich příkaz sloužili. Stávají se tak jejich pány a
        získají pro sebe poslušné, lehce nahraditelné bojovníky.
    </p>
    <p>
        Možností je spousta a právě od způsobu vzniku se odvíjí
        vlastnosti nemrtvého. Je-li stvořen „násilně“ nějakou postavou, která probudí mrtvé tělo opět k životu, nemá
        většinou
        nemrtvý vlastní duši. Tělo ovládá démon a takový nemrtvý
        nemá vlastní vůli, plní jen rozkazy svého tvůrce.
    </p>
    <p>
        Pokud ovšem nemrtvý vznikne třeba z člověka, jehož duše
        nemůže dojít pokoje a její odraz zůstává stále ve fyzickém světě, můžeme mluvit o nemrtvém s duší. Takovíto
        nemrtví si
        často pamatují některé ze svých zážitků, ovšem ti, co vstali
        z hrobu, jsou touto událostí poznamenaní a jejich niterní pocity zloby a nenávisti k živým tvorům probublávají
        na povrch.
    </p>
    <p>
        Zatímco nemrtví ovládaní jen démonem jsou jen málomyslícími stroji na práci či zabíjení, nemrtví s duší již
        mohou
        přemýšlet stejně jako inteligentní rasy, mohou mít své názory a přesvědčení.
    </p>
    <p>Nemrtví nemusejí vznikat (být stvořeni) jen z humanoidů (člověku podobných).
        I zvířata se jimi mohou stát. Je to však velkou vzácností.</p>
    <p>
        Zvláštním druhem nemrtvých jsou tací, co nemají hmotné
        tělo. Existují pouze v duševním světě a fyzický svět ovládají
        skrze něj, tedy skrze odrazy a vazby. Takovým nemrtvým je
        například duch, jehož tělo je vlastně jen iluzí.
    </p>
    <p>
        Co se týče úrovně nemrtvých, ta závisí na sféře démona,
        případně na úrovni duše. Nemrtví nemohou postupovat po
        úrovních, zůstává jim úroveň stejná, jakou měli zaživa. Je-li
        v těle démon, odvíjí se úroveň od sféry, z níž pochází.
    </p>
    <p>
        Nemrtví se nikdy neunaví, nemusejí ani jíst, pít, či dokonce spát. Tělo nemrtvého drží pohromadě, dokud mu
        zbývají
        v mřížce zranění prázdná políčka. Nemrtví nemají rádi sluneční světlo, působí jim bolest a nepříjemný pocit.
        Jejich
        zrak je zaměřen na vidění ve tmě. V temných koutech vidí
        jako za dne, naopak sluneční světlo je oslepuje.
    </p>
    <p>
        Svěcená voda je pálí na kůži jako oheň. Polití svěcenou
        vodou jim způsobí zranění se ZZ -3.
    </p>
</div>

<h4 id="Upíři">Upíři</h4>
<div>
    Mnoho dlouhých generací mají lidé hrůzu z nočních lovců
    dychtících po lidské krvi, kteří se jako stín plíží temnotou.
    Těmto postrachům noci lidé říkají upíři. Jen při pouhém
    pomyšlení na ně běhá mráz po zádech a tuhne krev v žilách.
    <p>
        Upíři bývali kdysi normálními lidmi, po jejich smrti však
        zůstala duše stále pevně spojena s tělem, a proto mohli opět
        vstát ze svých hrobů. I když v jejich těle nezůstal ani kousek
        života, duše je stále mohla ovládat - člověk se stal nemrtvým.
        Od obyčejných nemrtvých však upíra odlišuje jedna věc. Podvědomě si začal uvědomovat, že mu chybí životní síla,
        a začal
        cítit potřebu ji získat zpět. S každým následujícím okamžikem
        v něm sílila chuť po životodárné lidské krvi. Jeho nové tesáky
        jen dychtily po hladké kůži skrývající krční tepnu.
    </p>
    <p>
        S prvním zakousnutím a prvním douškem krve se do upíra vlije síla, kterou nikdy dřív nepoznal. Jeho tělo získá
        nové
        možnosti a všemožné zvláštní schopnosti. Kůže lehce zbledne a oči si přivyknou i na nejtemnější tmu.
    </p>
    <p>
        Za sílu, kterou získal, musí ale zaplatit. Je nočním tvorem,
        sluneční světlo jej na kůži pálí a během chvíle jej může zabít
        a věčná chuť po krvi jej nutí lovit a vysávat životodárnou
        tekutinu. Již nikdy nemůže spatřit svůj obraz v zrcadle ani
        ve vodní hladině.
    </p>
    <p>
        Takto vznikají upíři. Aby ukojili svou touhu, loví lidi a sají
        jim z krku krev. Většinou je vysají úplně, ale někdy si vezmou krve jen trochu a svou kořist nechají přežít. Po
        upířím
        kousnutí se vytvoří pevná vazba mezi upírem a jeho obětí.
        S postupem času vazba sílí a oslabuje vazby oběti k okolnímu
        světu. Oběť začíná zapomínat a jediné, co ji naplňuje, je pouto k upírovi, který ji kousl. Stane se pak upírovým
        věrným
        přítelem a služebníkem. Vazba s upírem služebníka postupně
        proměňuje, zlepšují se jeho vlastnosti a schopnosti.
    </p>
    <p>
        Vysáváním krve získává upír životní sílu, která působí
        jen na krátký čas, ale část energie z každého vysátého tvora v upírovi zůstává. Proto jak upír stárne a získává
        stále víc a víc síly, jeho kůže stále více bledne a zlepšují se jeho
        schopnosti. Dokáže potom létat, stát se neviditelným, umí
        ovládat cizí mysl nebo se proměňovat ve zvířata.
    </p>
    <p>
        Jak již bylo řečeno, upírovi ubližuje sluneční světlo. Během
        několika okamžiků jej dokáže usmrtit. Mechanická poškození
        dokážou upíři téměř okamžitě regenerovat a tím pádem se dají
        považovat za mechanicky nezranitelné. Pokud se ale podaří
        jednou ranou upírovi ubrat všechny body zranění, „umírá“.
        Česnek znemožňuje okamžitou regeneraci a proto zbraně jím
        potřené zraňují upíra normálně. Stejně jako ostatním nemrtvým ubližuje upírovi kněžími posvěcená voda i
        posvěcené
        zbraně. Naproti tomu jsou upíři odolní vůči většině jedů.
    </p>
    <p>
        I když má upír zaplněná všechna políčka v mřížce zranění,
        může přežít. Po nějakém čase se jeho tělo spojí opět dohromady, uzdraví se a upír může dál žít. Za celou
        historii přišli
        lidé na několik způsobů, jak upíra zbavit života nadobro.
        Nejjistějším způsobem je nechat jej zemřít v přímém slunečním žáru. Docela spolehlivé je i upálení nebo dřevěný
        kolík
        zaražený do srdce. Používá se i stětí hlavy, ale hlavu je pak
        nutno umístit od těla co možná nejdál, aby opět nepřirostla.
    </p>
</div>