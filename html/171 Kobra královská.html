<h3 id="Kobra královská">Kobra královská</h3>

<img src="images/171.png" class="float-right">

<table>
    <tbody>
    <tr>
        <td>Vlastnosti:</td>
        <td>-10/ 11/-10/-9/-10/6</td>
    </tr>
    <tr>
        <td>Odolnost:</td>
        <td>-18</td>
    </tr>
    <tr>
        <td>Výdrž:</td>
        <td>-3</td>
    </tr>
    <tr>
        <td>Rychlost:</td>
        <td>-10</td>
    </tr>
    <tr>
        <td>Smysly:</td>
        <td>-5/-5/4/-3/-3 + 0 Infravidění</td>
    </tr>
    <tr>
        <td>BČ:</td>
        <td>9</td>
    </tr>
    <tr>
        <td>ÚČ:</td>
        <td>4</td>
    </tr>
    <tr>
        <td>OČ:</td>
        <td>6</td>
    </tr>
    <tr>
        <td>Ochrana:</td>
        <td>1</td>
    </tr>
    <tr>
        <td>Zranění:</td>
        <td>viz níže</td>
    </tr>
    <tr>
        <td>Velikost:</td>
        <td>-10</td>
    </tr>
    <tr>
        <td>Rozměry:</td>
        <td>- / až 5 m</td>
    </tr>
    <tr>
        <td>Četnost výskytu:</td>
        <td>obvyklý</td>
    </tr>
    <tr>
        <td>Místo výskytu:</td>
        <td>savana, deštný prales</td>
    </tr>
    <tr>
        <td>Zařazení:</td>
        <td>Malí ještěři (hadi)</td>
    </tr>
    <tr>
        <td>Organizace:</td>
        <td>jedinec</td>
    </tr>
    <tr>
        <td>Aktivita:</td>
        <td>den</td>
    </tr>
    </tbody>
</table>

<h5 id="Popis Kobra královská">Popis</h5>
<div>
    Dlouhé tmavé hadí tělo, za hlavou krk široce rozepnut, jenž jako ozdobu v podobě kápě kobra nosí. Úžasná
    kresba z hlavy její kápí se vine, pak dále mizí v záhybech
    hladkého těla. Pronikavé oči hada a rozeklaný jazyk již jen
    navyšují její majestátní podobu.
    <p>
        Mnozí vládcové si byli vědomi zvláštně mystického vzezření tohoto hada, proto jej nejeden z nich pojal za odznak
        své moci.
    </p>
    <p>
        V celé kráse tohoto tvora se však skrývá tolik nebezpečí… V tlamě kobry jsou skryty dva jedové zuby, jež do kůže
        vetknuty již dosti živého zahubily.
    </p>
</div>

<h5 id="Výskyt Kobra královská">Výskyt</h5>
<div>
    Kobra královská vyhledává teplejší oblasti, žije tam,
    kde je hojnost potravy. Živí se převážně malými hlodavci a
    obojživelníky. Plazí se za nimi do vesnic a měst, kde ji ovšem
    místní obyvatelé ve svém obydlí vidí opravdu neradi. Pro
    lov myší je kobra sice dobrá, ale může být nebezpečná i pro
    samotné obyvatele.
</div>

<h5 id="Chování Kobra královská">Chování</h5>
<div>
    Velmi mnoho hadů se živí hlodavci a obojživelníky, stejně tak kobra není výjimkou. Jazykem čichá a hledá
    kořist; když se k ní přiblíží, uvidí ve své blízkosti její teplo.
    Jakmile je dost blízko, rychlostí blesku zaútočí, zakousne se
    a vpustí do ní smrtelný jed.
    <p>Kobří kápě slouží k odstrašení nebezpečných nepřátel.
        Proto kdykoliv se cítí být ohrožena, napřímí se vysoko do
        výše a dává na odiv svou převahu.
    </p>
</div>

<h5 id="Reakce Kobra královská">Reakce</h5>
<div>
    Zřídka se stává, že kobra útočí na velké nepřátele,
    zvláště pak ty, kteří dělají spoustu hluku. To má kobra dost
    času utéct nebo se schovat.
    <p>
        Je-li ale kobra překvapena, vztyčí se do své výstražné
        pozice. Dál by ji neměl nikdo provokovat, to by mohlo mít
        smrtelné následky. Rčení „nedráždi hada bosou nohou“ zde
        platí několikanásobně.
    </p>
</div>

<h5 id="Boj Kobra královská">Boj</h5>
<div>
    Síla kobry spočívá v jejích jedových zubech. Ve spojení s obrovskou mrštností hada se stávají smrtelně nebezpečnými.
    Pokud má kobra převahu alespoň 2 a povedlo se
    jí zasáhnout část těla, kterou nepokrývá zbroj lepší než 1,
    zakousne se a vpustí do nepřítele jed. Její zuby samy o sobě
    nejsou nijak nebezpečné, zranění jimi způsobené je úplně
    zanedbatelné, avšak jed je téměř smrtelný.
</div>

<h5 id="Zvláštní vlastnosti Kobra královská">Zvláštní vlastnosti</h5>
<div>
    Jed kobry má obrovskou sílu, i velkého slona by dokázal srazit k zemi. Při kousnutí kobrou je postava zraněna jedem
    s parametry:
    <p>Doména = fyz., Prudkost = hodina, Zdroj = pas., Vlastnost = Odl, Nebezpečnost = 11, Velikost = 10,
        Živel = +Z, Účinek = Vel + 6, Doba propuknutí = +25 (3 minuty)</p>
    <p>Kobra má jen několik málo dávek svého jedu (2-3). Když
        jej všechen vypotřebuje, je potřeba zhruba týden, než se jí vytvoří nový.</p>
</div>
